מפרקי בטר פלייס נגד יבמ: "פתחו בשביתה איטלקית וחסמו הרשאות" - רכב ותחבורה
לטענת המפרקים, חברת המחשבים מעמידה בסכנה את הליך מכירתה של בטר פלייס   (11)   מרבית הספקים של בטר פלייס משתפים פעולה בהפעלה הזמנית של החברה, לבד close NY IBM נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני מיבמ , כך טענו מפרקי החברה בדיון שנערך היום ׁ(ה') בבית המשפט המחוזי בלוד. 
עו"ד שאול קוטלר, ממפרקי בטר פלייס, אמר כי "יבמ לא משתפת פעולה ולא ממתינה להחלטות בית המשפט, לכן נבקש צווים ספציפיים כדי לחייב את יבמ להמשיך לספק שירותים. יש היום ספק אחד בלבד שמעמיד את נושא המכירה בסכנה". 
קוטלר סיפר כי בימים האחרונים העלתה יבמ טענה לחוב עבר בגובה 40 מיליון דולר, ותוך כדי מו"מ עם בטר פלייס על צמצום השירותים שהיא מספקת לחברה, החלה ב"שביתה איטלקית", וסיסמאות והרשאות הפסיקו לעבוד. קוטלר הוסיף כי "עמדנו די נדהמים מהיקף הכספי של עלות השירותים של יבמ. אם עלות ההפעלה הזמנית היא שבעה מיליון שקל לחודש, השירותים של יבמ עולים מיליון וחצי שקל לפני מע"מ. 
בטר פלייס נגד יבמ בתגובה אמר עו"ד ערן גפני, המייצג את יבמ, כי "העברת המידע לשרתים אחרים תלויה בפעולות נוספות מצדנו, שעולות לנו כסף רב. אנחנו הספק היחיד שיש לו 50 אלף שקל ביום הוצאות, ללא תשלום וודאות. אנחנו רוצים את אותו התשלום שהיה קודם לכן". 
לדבריו, השירותים לא הופסקו, רק ההרשאות לעובדים שניסו לעשות פעולות שלא לפי ההסכם. "במקום לקבל הוצאות שמגיעות לנו", אמר גפני, "המפרקים רוצים לבצע העברת מידע ודברים שפוגעים בנו. יש בהסכמים הסדרים להעברת מידע לגורם אחר". 
קוטלר ציין גם כי עובדי החברה קבלו את משכורת מאי, אך לגבי בעלי המכוניות ששילמו מקדמות אמר כי הוא "מסופק אם ניתן יהיה לתת פתרון במסגרת הפעלה כה קצרה". 
בדיון השתתף גם צחי מרקור, מנכ"ל חברת חניוני הצלחה, שסיפר כי הגישו הצעה לרכישת בטר פלייס, ואף להפעלת חמש או שש תחנות להחלפת סוללות, עד שיפעילו בעתיד עמדות לטעינה מהירה של מצברים. 
לדברי המפרקים, יש להם 25 הצעות רכש לחלקים שונים בחברה. כיוון שההצעות אינן חופפות, מוצע למכור את החברה בצורה מודולרית - כלומר, בחלקים שונים, כשכל רוכש יוכל לרכוש חלק אחד, או יותר, מפעילות החברה. החלקים הם תחנות החלפת הסוללות, עמדות טעינה, מכוניות חשמליות שבמלאי, שירותי ניהול טעינה והמידע הלא-מוחשי של החברה, קרי, פטנטים. 
השופט אילן שילה אישר להאריך את המשך ההפעלה של החברה עד ל-10 ביולי לצורך מכירתה, תוך ציון כי מדובר בהפעלה גירעונית. המפרקים קיבלו אישור להקמת מרכז מידע וירטואלי בו יוצע גם קניין של החברות הזרות בקבוצת בטר פלייס, בכפוף לזכויות הנושים שלהן. יבמ תספק לבטר פלייס את כל המידע שבידיה, ואם יידרשו ממנה פעולות נוספות, תוגש הצעת מחיר בעניין. 
עשו לנו לייק לקבלת מיטב הכתבות והעדכונים ישירות לפייסבוק שלכם