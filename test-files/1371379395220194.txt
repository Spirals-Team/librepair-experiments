עד המדינה בהקלטה: "עדכנתי את האקס שלי לא ללכת לברנוער. הצלתי את החיים שלו" - חדשות
איש המפתח שהוביל לפתרון התעלומה  של הרצח ב ברנוער נצר בלבו את הסוד שלוש שנים וחצי. הוא ידע על התוכנית של החשודים ברצח - לנקום על תקיפה מינית של אחד מהם, שהיה נער, וגם עזר לה לקרום עור וגידים. אחרי הטבח כולם שמרו על שתיקה. זמן רב חלף עד שהשותף לפשע נשבר - ונקם בעצמו. "למה? כי הם דפקו אותי אותי בהרבה כסף. הם לא דאגו לי בבית סוהר. וחוץ מזה אני מהקהילה וקשה לי עם זה מאוד", אמר למקורביו מי שהפך לעד מדינה, הומוסקסואל מוצהר. האזינו לשיחה שהוקלטה על ידי אחד מחבריו של העד והגיעה לידי ynet:   
  סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: עד המדינה בפרשת הברנוער מדבר 
צילום: צלמי ynet, עריכה: גלי כץ
סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: פענוח הרצח בברנוער: סיכום הפרטים 

  
פענוח הרצח בברנוער - כתבות אחרונות ב-ynet: הרצח בברנוער: נקמה עיוורת על פגיעה בנער יריות, גניבות, בריחות. אלו החשודים מהברנוער "חשיפת החשודים - כמו פיגוע ברנוער נוסף" 








  
האיש הוא עבריין שישב כמה פעמים בכלא, בין היתר על עבירות אלימות. שבוע וחצי לפני הרצח, כשעוד היה בבית סוהר, פנו אליו שני החשודים ששיתפו איתו פעולה במקרים פליליים קודמים, וסיפרו לו על מה שקרה לכאורה לאחד מהם: פעיל מוכר בקהילה הגאה תקף אותו מינית. הם ביקשו מידע, והעד אמר שהאיש אמור להגיע לברנוער באותו ערב ב-1 באוגוסט 2009. "חשבתי שאולי ינקמו בו במכות", טען. 
  פענוח הרצח בברנוער: נקמה עיוורת על פגיעה בנער / אלי סניור עכשיו מותר לספר: בן 15 פנה לקרוב משפחתו וסיפר לו שהותקף מינית בידי פעיל בקהילה, ואז החל תכנון הנקמה. האקדח, השיחה מהכלא והמעקבים - כל הפרטים שאפשר לפרסם לכתבה המלאה 
"היה לי חבר שהיה אמור להגיע לברנוער ביום הרצח. עדכנתי אותו לא להגיע, בעצם הצלתי את חייו", אמר העד למקורבים. למחרת הוא שוחח עם החשוד המרכזי והבין שהייתה זו נקמה רצחנית. 

  יומיים אחרי הרצח עד המדינה נחקר בעצמו, מפני שבעברו היה נוהג לפקוד רבות את הברנוער ולעתים אף התעמת שם עם אנשים. שמו עלה בפני השוטרים, שהגיעו לחקור אותו בכלא. הוא לא סיפר, אבל לדבריו רמז - כדאי לכם להתמקד באותו פעיל מוכר. לא ברור עד כמה באמת הקשיבו לו. הפענוח, בכל מקרה, לקח עוד זמן רב. 

  מאז, העד סחב איתו את הסוד הנורא. אחרי שנתיים בערך, כשהשתחרר מהכלא, הנושא עלה בשיחה בין החברים במסיבת השחרור. סוכם שלא להזכיר זאת שוב. 

  

עד המדינה. "הייתי מחובר למשפחה הזאת" 
  אבל ההסתבכויות לא נגמרו. "הייתי מחובר למשפחה הזאת, ועזרתי לאח של החשוד באיזו פעולה. הוא עזב את המקום, הגיעה משטרה, בלגן. אם הוא היה נשאר במקום לא הייתי נעצר שוב", סיפר העד לבני שיחו. "כשנכנסתי לכלא אף אחד מהם לא תמך בי כלכלית, כי בעולם הפשע זו מחובתם לתמוך בי. במעצר האחרון חשבתי חודשיים לפני שפניתי ואמרתי זהו, הפעם אני פונה למשטרה. למה? כי הם דפקו אותי". 
  על המניע הרחיב ניצב-משנה גדי אשד, מפקד היחידה שהפעילה את הסוכן שהפך לעד מדינה, ימ"ר תל אביב: "המניע שלו כפול: אחד - הפניית עורף של שותפיו הפליליים. ברגע האמת הם שכחו את הנאמנות וזאת הייתה בגידה מבחינתו. המניע השני - הוא חבר בקהילה, וזה לא מובן מאליו. הוא כחבר בקהילה נטל חלק, וגם לו יש נקיפות מצפון".  
  נפל האסימון 
בהתאם לדרישה, העד חידש את הקשר עם חבריו. "השתחררתי והפכתי להיות סוכן של המשטרה. אני נפגש עם המעורבים, מקליט אותם וזהו, תוך חודש הכל סגור. חשבתי שזה ייקח יותר זמן. המעצר היה אמור להתבצע רק יותר מאוחר, פשוט כנראה לחשוד נפל האסימון שהוא דיבר איתי וסיפר דברים שלא צריך לספר, הוא הבין את גודל הטעות והוא התחיל לחפש אותי. 

  

"אבל למפעילים שלי האסימון נפל יותר מהר והייתי צרך להיעלם. הם שלפו אותי מהשטח והעבירו אותי למקום מסוים, ואז התנאים שלי השתנו, לא יכולתי לצאת מהבית וזה. לא הסכמתי לזה, השוטרים התחילו לחשוש שהתיק ייפול להם, ואז הם יצאו למעצרים במיידי". 
  אחיו של החשוד המרכזי טען אתמול בשיחה עם ynet שאין סיכוי שהסיפור אמיתי, ושהמשטרה בדרך לנפילה. את עד המדינה זה לא מרשים. "שלא ינסו לצייר אותם יפים וטהורים כי הם לא כאלה ולא יהיו כאלה. כרגע הם לא מודים ומההיכרות שלי איתם הם גם לא יודו בזמן הקרוב, אבל גם בלי הודאה הם יורשעו". 
  
עד המדינה נמצא במסתור, ולחבריו אומר שאינו מפחד. "אני לא חושש מאף אחד, כי לי גם יש ביצים. לבוא להגיד לך שאני חושש מהמוות, אז לא. מבחינתי אם יירו בי, זו תהיה סגירת מעגל בשבילי, אני לא חושש. אני לא מפחד גם לא מהאח הגנגסטר הגדול, לא. יש לי רקע בעולם הפשע, ואני לא מפחד מאף אחד". 
  
Read this article in English