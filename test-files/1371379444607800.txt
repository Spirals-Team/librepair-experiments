מחאה בשבדיה: למה נהגי הרכבת באים בחצאית?
בישראל, כשנהגי הרכבת ופועליה אינם מרוצים מתנאי עבודתם - הם אינם מהססים לעצור את הקטר או להאט אותו, לא פעם על חשבון הנוסעים. ב שבדיה , כך מסתבר, יש לאנשי המסילות דרכים מקוריות בהרבה לומר למעביד "לא", מבלי להקשות את חיי הלקוחות שלהם. 
  
עוד חדשות מהעולם : ג'ורג' בוש מעולם לא עזב. אובמה שינה את עורו סוריה: אמר שאינו מאמין במוחמד והוצא להורג שינסה מותניים: צפו באישה הצרה ביותר העולם ר יקוד המחאה: מתנגדי ארדואן בטנגו עם מסכות גז 

  

עשרות נהגי רכבת בקו רוסלגסבנן שמצפון לשטוקהולם מגיעים זה שבועיים לעבודה כשהם לבושים בחצאיות, במחאה על תקנות חברת "אריבה" שבה הם עובדים, תקנות האוסרות עליהם ללבוש מכנסיים קצרים גם בימי החום הכבדים. 
  
  
"אנחנו סבורים שאדם צריך להתלבש באופן הולם כשהוא מייצג את 'אריבה', והמדים הנוכחיים עושים זאת", הסבירו בחברה לפי רשת BBC הבריטית. בחברה הסבירו לפיכך כי לא יאשרו לפי שעה לנהגים ללבוש מכנסיים קצריים, אולם היא אינה יכולה להורות להם שלא לבוא לעבודה 
בבגדי נשים - כיוון שבשבדיה הדבר ייחשב לאפליה, וגבר שרוצה להתלבש כאישה חייב לקבל את האפשרות לעשות זאת. לנשות החברה מותר ללבוש חצאיות, ולכן - גם לגברים. 
  
אחד הנהגים, מרטין אקרסטן, סיפר ל-BBC שהוא ואחד מעמיתיו הגו את הרעיון בחורף האחרון, אחרי שקיבלו הודעה על האיסור החדש: "חם כאן מאוד, אז היינו רוצים ללבוש מכנסיים קצרים, אבל אם אנחנו לא יכולים לעשות זאת - נתנחם בחצאיות". בינתיים, הוא מספר, הנוסעים בעיקר נועצים עיניים - אבל לא אומרים דבר.