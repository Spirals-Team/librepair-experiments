תוכנית עסקית פנימית וצורות ניהול
כתיבת תכנית עסקית הינה תהליך אשר חשיבותו מתבטאת הן במטרות פנים והן במטרות חוץ. כחלק ממטרות הפנים, ניתן להפיק תועלת מיצירת הזדמנויות ליזמות פנים ארגונית. ניתן לערב עובדים מדרגים שונים של החברה בתהליך כתיבת התוכנית העסקית הפנימית. שילוב של העובדים בכתיבת תוכנית עסקית והצורך להתמודד עם המשימות של החברה עשוי להוות זרז לרעיונות, מוצרים או לשירותים חדשים, לעודד חדשנות, להראות פתיחות לרעיונות מקוריים, לאתגר ולדרבן. העובדים, יחושו שדעתם חשובה ושרעיונותיהם נלקחים ברצינות כמו גם תחושה של העצמה וסיפוק מאתגור המחשבה מעבר לתפקיד השגרתי. כל זה יגרום לחיבור חזק יותר ולמחויבות פנימית עמוקה יותר הן בין העובד למנהל והן בין העובד לחברה.
חשוב לומר כי בניגוד למאפיינים רבים אשר חשובים ביותר להצלחת העסק, כוחו של ההון האנושי הוא גם בזה שאינו ניתן להעתקה. 'מודל הטווח המלא של הניהול' כולל מגוון רחב של צורות ניהול. כל אחד משתמש בכל מגוון הסגנונות והשוני בין מנהל למנהל מתבטא בתדירות ובעוצמת השימוש בכל סוג.