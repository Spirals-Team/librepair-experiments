אלפי חברות מחליפות מידע עם סוכנויות הביטחון של ארה"ב
חברות ממגזרי הטכנולוגיה, הפיננסים והייצור מספקות מידע רגיש לממשל מרצונן החופשי; ההיקף גדול בהרבה מכפי שחשף אדוארד סנודן   (2)   אלפי חברות אמריקאיות ממגזרי הטכנולוגיה, הפיננסים והייצור משתפות פעולה באופן הדוק עם סוכנויות הביטחון של ארה"ב, ומספקות להן מידע רגיש בתמורה לקבלת הטבות דוגמת גישה למידע מודיעיני מסווג, לדברי ארבעה אנשים המעורים במצב. 
תוכניות אלו, שהחברות שמשתתפות בהן מוגדרות כשותפות אמינות, הן בהיקף גדול בהרבה מכפי שחשף אדוארד סנודן, טכנאי המחשבים שביצע עבודות עבור הסוכנות לבטחון לאומי (NSA) של ארה"ב. התפקיד שממלאות חברות פרטיות נתון תחת בחינה קפדנית מאז שסנודן חשף החודש כי NSA אוספת את רשומות שיחות הטלפון של מיליוני אזרחי ארה"ב ואת תקשורת המחשבים של אזרחים זרים מחברת גוגל וחברות אינטרנט אחרות על פי צו בית משפט. 
רבות מחברות אינטרנט וטלקום אלו מספקות לארגוני ביון בארה"ב מרצונן החופשי מידע נוסף, כמו מפרטי ציוד, שאינם קשורים לתקשורת פרטים של לקוחותיהן, אמרו ארבעה המקורות. 
יצרניות חומרה ותוכנה, בנקים, חברות אבטחת אינטרנט, חברות תקשורת לוויינית וחברות רבות אחרות גם משתתפות בתוכניות הממשלתיות. במקרים מסוימים, המידע שנאסף עשוי לשמש לא רק כדי להגן את בטחון ארה"ב אלא גם כדי לפרוץ למחשבים של מדינות אויב. 
עוד כתבות בנושא עד כמה אנחנו חשופים ברשת? 14.06.2013 | 23:03 בנוסף ל-NSA, סוכנות הביון המרכזית (CIA), הבולשת הפדרלית (FBI) וזרועות של צבא ארה"ב הגיעו להסכמים עם חברות אלו לצורך איסוף מידע שעשוי להיראות בלתי מזיק אך יכול להיות שימוש ביותר בידיהן של סוכנויות ביון של ארה"ב או יחידות ללוחמת סייבר, לדברי אנשים, אשר עבדו עבור הממשל או בחברות שחתומות על הסכמים אלו עם הממשל. 
הבאגים של מיקרוסופט 
מיקרוסופט, חברת התוכנה הגדולה בעולם, מספקת לסוכנויות ביון מידע לגבי באגים בתוכנה הפופולרית שלה עוד בטרם פרסום תיקונים לבאגים, לדברי שני אנשים המעורים במצב. מידע זה יכול לשמש להגנת מחשבים ממשלתיים או להשגת גישה למחשבים של טרוריסטים או צבאות אויב. 
מיקרוסופט וחברות תוכנה או אבטחת אינטרנט אחרות היו מודעות לכך שאתראה מוקדמת מסוג זהה מאפשרת לארה"ב לנצל את הפרצות בתוכנה שנמכרה לממשלות זרות, לדברי שני גורמי ממשל אמריקאים. מיקרוסופט אינה שואלת וגם לא ניתן ליידע אותה לגבי האופן שבו הממשל מנצל את האתראות המוקדמות ההלו, אמרו גורמי הממשל אשר ביקשו לשמור על עילום שם מכיוון שמדובר בסוגיות סודיות. 
פרנק שאו, דובר מיקרוסופט, אמר כי העברת המידע מתבצעת תוך שיתוף פעולה עם מספר רב של סוכנויות, ונועד לאפשר לממשל להקדים ולבדוק את הסיכונים ולצמצם אותם. 
שיתוף פעולה מרצון 
מספר חברות טלקום בארה"ב מספקות מרצונן החופשי לסוכנויות ביון גישה למתקנים ומידע מחוץ לארה"ב אשר השגתו, לו היתה מתבצעת בתחומי ארה"ב, היתה מחייבת צו בית משפט, אמר אחד מארבעת המקורות. במקרים אלו, חוק המעקב אחר מודיעין זר (FISA) אינו מחייב פיקוח כלשהו, והחברות מספקות את המידע מרצונן החופשי. 
חברות במגזר הטלקום דרשו לפני שהסכימו להתקין את מערכת מעקב ממשלתית במערכות שלהן, כי הממשל יספק להן ערבויות כי לא יוכלו להיתבע על פי חוקי האזנות הסתר של ארה"ב. חברות אלו קיבלו מכתב החתום על ידי התובע הכללי של ארה"ב שהעניקה להן חסינות מפני תביעות אזרחיות. 
חברת אבטחת האינטרנט מקאפי, הנמצאת בבעלות ענקית השבבים אינטל, משתפת פעולה באופן סדיר עם NSA, FBI ו-CIA, אמר אחד המקורות. 
חברות טלקום, אינטרנט, חשמל ואחרות מספקות לסוכנויות ביון אמריקאיות פרטים לגבי הארכיטקטורה של המערכות שלהן או מידע על ציוד שלהן כדי שהסוכנויות יוכלו לבדוק האם קיימות בהם נקודות תורפה.