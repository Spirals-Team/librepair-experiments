עידן רייכל
המופע של עידן רייכל הוא לב ליבו של הקונסנזוס הישראלי, קצת אחרי שלמה ארצי. מדובר במדורת השבט של הציבור. שי דורון הלך לקיסריה הסר דיווח מפייסבוק פרסומת אחרי סיבוב הופעות בכל העולם, שכלל בין היתר את הודו, גאנה, מזרח ומערב אירופה וכמובן ארצות הברית - עידן רייכל מוציא אלבום חדש בשם "רבע לשש" ופותח את סדרת מופעי הקיץ של הפרויקט. החיבור בין התרבויות והשפות ומציאת מכנה משותף מוזיקלי הוא אחד המאפיינים הבולטים של הפרויקט של עידן רייכל לאורך השנים, וזה מה שסייע לפרויקט לכבוש את המיינסטרים הישראלי תוך זמן קצר מאוד.

המופע החדש ממשיך את הקו. השירים מוגשים בתמהיל נכון, חדשים לצד ישנים, מוכרים יותר ומוכרים פחות, קופצניים ומלאי נפח לצד ביצועים אקוסטים ומינימליסטיים. הסיבה שרבים מתחברים ומוצאים מכנה משותף למוסיקה של רייכל נעוצה בעבודה שהוא כולל מוטיבים רבים מהמוסיקה הישראלית, מזרח לצד מערב, הגשת ז'אנר מוכר יותר לצד ז'אנר חדש באופן נעים וערב לקהל באופן שרבים יכולים למצוא בו עניין.

למרות שהפרויקט קיים זה קרוב ל-11 שנים מדובר במופע הטוב ביותר שלו. רייכל הוא פרפורמר מצוין, ולא פחות מכך צוות הזמרים שמלווה אותו. למרות שמדובר בחבורה שסיימה לא מזמן מסע הופעות בן שמונה חודשים, קאברה קסאי ומאיה אברהם שרות עם מצברים ומלאות חן. על הבמה נמצא לכל אורך המופע צוות של כחמישה עשר נגנים וזמרים המחלקים בינהם את זמן המסך בתמהיל נכון ורך לעיכול. למופע אתמול בקיסריה הגיעו בין היתר הוריו החירשים של זמר הליווי אילן דמתי, שליווה עבורם חלק מהשירים בשפת הסימנים. קטעי הקישור של רייכל קלישאתיים אך קשה להיות צינים מולם. רייכל סיפר על חייל שנפצע וביקש לפגוש אותו:"הגעתי אליו לבית החולים והוא בקושי הצליח להזיז את גופו. לאחר כמה שנים ראיתי אותו במופע עם כיסא גלגלים, והפעם הוא כאן". כשרייכל חשף שמדובר בנכה צה"ל הטניסאי נועם גרשוני, אלוף הטניס של אולמיפיאדת הנכים, איש לא נשאר אדיש והקהל מחא לו כפיים במשך דקות ארוכות.

הראסטות אינן אותן הראסטות אבל עידן רייכל נשאר אותו עידן רייכל - לטוב ולרע. קשה לומר שהאלבום החדש יחד עם המופע שמלווה אותו מביאים עמם חידוש או בשורה. החומר הוא אותו חומר והקיטש אותו הקיטש. על המסך ברקע מופיעים אותם מוטיבים של זקנים משחקים שש בש ו/או מחזיקים כוס תה עם מבט עתיק בעיניים. בין היתר הופיעו - איך לא - תמונות של עולי אתיופיה עם מקלות הליכה, בגדים לבנים וכל הפק"ל. גם השילוב של פסוקים מהמקורות היה כצפוי במופע, הפעם בחר רייכל לשלב את ברכת "מקדש ישראל ביום הזיכרון" הלקוחה מתפילת ראש השנה.

המופע של עידן רייכל הוא לב ליבו של הקונסנזוס הישראלי, קצת אחרי שלמה ארצי. מדובר במדורת השבט של הציבור והמופע פחות מיועד לאלו שמעדיפים להדליק לעצמם נר קטן בפינה. למרות הכל, הקלישאתיות והקיטש עושים את שלהם ומצליחים לרגש. מדובר במופע מצוין - אחלה דרך לפתוח את הקיץ.