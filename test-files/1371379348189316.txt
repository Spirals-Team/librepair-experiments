סמסונג הכריזה על גלקסי S4 זום
אח חדש במשפחת S4: שילוב של סמארטפון מלא ומצלמת כיס עם זום אופטי X10 וחישן 16 מגה פיקסל הסר דיווח מפייסבוק פרסומת אם לא הספיקו לכם מיני , אקטיב , אייס , ו טאב , סמסונג חשפה היום מכשיר חדש: Galaxy S4 Zoom. המכשיר הוא סמארטפון מלא, דומה מאד לגרסת המיני של מכשיר הדגל שלה, בשילוב מצלמת כיס מלאה עם זום אופטי.

מלפנים תמצאו מסך 4.3 אינצ'ים מסוג Super AMOLED ברזולוציה של 960x540, ומראה כמעט זהה לגלקסי מיני. את המכשיר מניע מעבד כפול ליבה במהירות 1.5GHz (למרות שסמסונג הודיעו שנתון זה ישתנה בין השווקים השונים, ולא הרחיבו בנושא), עם זיכרון 1.5GB RAM ושטח אכסון פנימי של 8GB - הניתנים להרחבה עם כרטיס של עד 64GB.

אך התעלול נמצא כשהופכים את המכשיר: במקום גב הפלסטיק השטוח, מתגלה גוף מלא של מצלמת כיס. דבר זה גם הופך את המכשיר לעבה הרבה יותר מהמקובל בסמארטפונים מודרניים (15.4 מילימטר, לעומת 8.9 למשל ב-S4 מיני) וגם כבד יותר (208 גרם לעומת 107 במיני או 130 ב-S4 הרגיל), אך העובי מוצדק על ידי עדשה מלאה של 16MP עם זום אופטי של 10X.

המכשיר מגיע עם אנדרואיד 4.2 ומרבית הפיצ'רים המתקדמים של סמסונג, כשאפליקציית המצלמה מצוידת אף ביותר פיצ'רים מזו של מכשיר הדגל. כך למשל, ניתן לצלם תמונות תוך כדי שיחת טלפון שישלחו בהודעת MMS אוטומטית למי שבצדו השני של הקו.

המכשיר נראה כהמשך רוחני ל- Galaxy Camera משנה שעברה, כשסמסונג החליטו שהפיצ'ר המרכזי שהיה חסר במכשיר ההוא, הוא להיות טלפון לכל דבר. המכשיר נראה מרשים, בייחוד כשלוקחים בחשבון את תוכנת הצילום מצוינת של גלקסי S4 , אך יש עוד לבדוק כיצד תעמוד סוללת 2330 mAh בתפעולו במשך יום עבודה, והאם הצרכנים יהיו מוכנים לרכוש מכשיר עבה וכבד כזה בשביל מצלמה משוכללת מאד.

עדיין לא הוכרז מחיר, אך הוא צפוי לצאת בחודשי הקיץ.