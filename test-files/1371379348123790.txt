נוקיה קוברת את סימביאן
תפסיק לייצר מכשירים עם מערכת ההפעלה הותיקה במהלך הקיץ. עוברת למכשירי ווינדוס פון בלבד הסר דיווח מפייסבוק פרסומת נוקיה תפסיק הקיץ ייצור מכשירים מבוססי סימביאן, כך דיווח אתמול פייננשל טיימס . מהלך זה משאיר את נוקיה עם מערכת הפעלה ניידת אחת בארסנל - ווינדוס פון של מיקרוסופט.

סימביאן עלתה לגדולה בשנת 2002 עם פלפטפורמת S60 שפיתחה נוקיה על גביה, והיתה מערכת ההפעלה לניידים הנפוצה בעולם עד 2010, אז עקפה אותה אנדרואיד.

יחד עם סימביאן נסוגה גם נוקיה עצמה, שבעבר שלטה בשוק הטלפונים הניידים, אך בהיצמדותה לסימביאן לא צלחה את המעבר לסמארטפונים.

סוף עידן סימביאן משמעו גם שכעת נוקיה תישען באופן מלא על מערכת הפעלה חיצונית, חלונות, במקום מערכת הפעלה בפיתוח ביתי. לטענת נוקיה, הפסקת פיתוח מערכת ההפעלה תסייע לה להוציא טלפונים מהר יותר לשוק, ולהשקיע את מרצה בחוויית משתמש ובאפליקציות ייחודיות, כמו גם בשירות המפות ובצילום.

מכשיר הסימביאן האחרון של נוקיה, 808 Pureview, פותח בשנת 2012. למרות שהייצור נפסק לא צפויה הכרזה רשמית על ההפסקה, מסיבות שיווקיות: לנוקיה עדיין יש מלאי גדול של מכשירי סימביאן ברחבי העולם שבכוונתה למכור.