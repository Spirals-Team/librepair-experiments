פשרה בייצוגית: חברת גלקסו תתרום 12 מ' ש' לפעילות למניעת סוכרת - דין וחשבון
השופטת: "הסדר הפשרה הסב תועלת של ממש לקבוצה ולציבור חולי הסוכרת, ואף לאוכלוסיה שבסיכון לחלות במחלה"   (2)   חברת close L גלקסו סמיתקליין נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני גלקסו , יצרנית התרופה אבנדיה תתרום 12 מיליון שקל שישמשו לפעילות למניעת מחלת הסוכרת ולטיפול בציבור החולים בה. כך עולה מהסדר פשרה בתביעה ייצוגית שאושר היום על ידי שופטת בית המשפט המחוזי בתל אביב, ענת ברון. התרופה הורדה מהמדפים בפברואר 2012 ואיננה משווקת עוד בישראל. 
עוד נקבע כי התובע הייצוגי יקבל גמול בסך של 450 אלף שקל ועורכי דינו יקבלו שכר טרחה בסך של 1.5 מיליון שקל. "הסדר הפשרה הסב תועלת של ממש לקבוצה ולציבור חולי הסוכרת, ואף לאוכלוסיה שבסיכון לחלות במחלה". כתבה השופטת בהחלטה. 
התביעה הייצוגית הוגשה בשנת 2007 בסכום של למעלה מ-2.5 מיליארד שקל על ידי מנחם בכרך, חולה סוכרת שצרך את התרופה שמטרתה הורדת רמת הסוכר בדם. באמצעות עו"ד דוד אור-חן הוא טען כי בעקבות פרסום בעיתון הוא נדהם לגלות כי נטילת התרופה גורמת לסיכונים בריאותיים משמעותיים ולעלייה משמעותית של הסיכון ללקות בפגיעה לבבית ובהתקפי לב ובתחלואת כלי דם. 
אבנדיה צילום: בלומברג סיכונים אלה, נטען, הוסתרו עד כה מידיעתו ומידיעתם של יתר צרכני התרופה, על אף שהיו ידועים לטבע ולחברות האחרות החל משנת 1999 או לכל הפחות מ-2002. הדגש בבקשת האישור הוא על תוכנו של העלון לצרכן - כאשר על פי הנטען בעלון זה לא צוינה אזהרה מפורשת בנוגע לסכנות שבשימוש בתרופה. 
גלקסו טענה להגנתה כי "כל תרופה משווקת לציבור רק לאחר שעברה תהליך פיתוח ארוך ויקר הכולל מאמץ מחקרי במגוון של שיטות ואמצעים, ובכפוף לבדיקות יסודיות של רשויות רגולטוריות". גלקסו הוסיפה כי "כל הידע המלא והמקיף ביותר בנוגע לסיכונים שבשימוש בתרופה מסוימת נצבר רק לאחר שאושר השימוש בה, במחקרים קליניים ובמעקב אחר חולים שעושים בה שימוש". 
מתווה הפשרה מבוסס על נייר עמדה מאת פרופ' איתמר רז שהוכן על ידו לבקשת הצדדים לאחר שפנו אליו שימליץ בפניהם כיצד לנהל את כספי התרומה, כך שישרתו את טובתם של ציבור חולי הסוכרת בישראל באופן היעיל והמיטבי ביותר. על פי נייר העמדה, סך של 3.4 מיליון שקל יוקדש לתוכנית למניעת סוכרת באוכלוסיה הכללית ובקרב אוכלוסיה בסיכון, סך של כ-2.7 מיליון שקל יוקדש לבניית תפקיד של "מחנך לסוכרת" והטמעתו במרפאות הסוכרת בישראל, 3 מיליון שקל יוקדשו לתכנית לשיפור איכות הטיפול התרופתי והשימוש בו בקרב חולי סוכרת וסך של מיליון שקל יוקדש למחקר מלווה לכל אחת מהתוכניות. 
השופטת ציינה כי "חברי הקבוצה הם קהל לקוחות שאינו ניתן לאיתור, לפחות לא בנקל, ועל כן יש קושי במתן פיצוי אישי לכל אחד מהם". היא הוסיפה כי "התרופה אף הוסרה זה מכבר מהמדפים בישראל ועל כן לא ניתן להציע לקבוצה פיצוי בדרך של הנחה ברכישת אבנדיה". 
לדברי השופטת, "המכנה המשותף העיקרי לחברי הקבוצה הוא היותם חולים במחלת הסוכרת - ואשר על כן, השימוש בכספי ההטבה לקידום תוכניות לטיפול בציבור חולי הסוכרת ולמניעת המחלה בקרב האוכלוסיה הכללית הוא בהחלט ראוי".