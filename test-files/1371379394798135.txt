דיווח: איראן תשלח 4,000 חיילים לסוריה - חדשות
איראן כבר תומכת מזמן במשטרו של בשאר אסד בסוריה, אבל כעת, כך נראה, היא עומדת להרחיב מאוד את מעורבותה כדי לשמור על שלטונו של הרודן העלווי. לפי דיווח ב"אינדיפנדנט" הבריטי הבוקר (יום א'), האיראנים החליטו לשלוח 4,000 מאנשי משמרות המהפכה כדי לסייע לאסד בקרב מול המורדים - ואולי אף נגד ישראל. 
  
דיווחי חדשות נוספים ב-ynet: 
"המשטר הציוני - שטן". הפנינים של חסן רוחאני 
השייח הדיפלומט". הכירו את נשיא איראן החדש 
  
בדיווח הבלעדי מפי מקורות פרו-איראניים שמעורבים עמוקות בענייני הביטחון ברפובליקה האיסלאמית, נטען כי טהרן עברה ל"מחויבות מלאה" לשימור משטרו של הנשיא הסורי - אפילו עד כדי הצעה לפתוח חזית "סורית" ברמת הגולן. משלוח החיילים שעליו הוחלט עוד לפני הבחירות לנשיאות באיראן הוגדר "ראשוני". 
  

צבא אסד בקוסייר (צילום: רויטרס) 
תומכי אסד בקוסייר (צילום: רויטרס) 
כוחות המורדים. סיוע מארה"ב? (צילום: רויטרס)   
עוד לפי העיתון הבריטי, המקורות האיראנים שומרים על קשר עם רוסיה. בעוד חיזבאללה - שסייע לאסד בשבועות האחרונים - אמור לסגת, ולהשאיר בסוריה רק "כוח מודיעין", התמיכה האיראנית רק תגבר. 
  
הדיווח מגיע לאחר סוף שבוע שבו חל מפנה דרמטי בגישתה של ארצות הברית לסכסוך הדמים בסוריה, שגבה את חייהם של 93 אלף איש. הנשיא ברק אובמה החליט לראשונה לשלוח נשק למורדים , וב"אינדיפנדט" מסבירים כי בכך הוא הכניס את אמריקה לסכסוך הסוני-שיעי המחריף. לראשונה, נטען, כל בעלות בריתה של ארה"ב הן סוניות וכל האויבות - שיעיות. מעתה, כל פיגוע של מורדים בדמשק עלול להיחשב כאחריותה של וושינגטון. 
  
אמש נרשמה עוד התפתחות בזירה הסורית, כאשר נשיא מצרים מוחמד מורסי הודיע כי ארצו החליטה לנתק את יחסיה הדיפלומטיים עם סוריה ולהחזיר את הנציג מהשגרירות בדמשק. עוד הודיע כי השגרירות הסורית במצרים תיסגר אף היא. הוא קרא למעצמות לא להסס ולהכריז על סוריה כאזור האסור בטיסה. 
  
על פי דיווח אחר, שפורסם בעיתון הלבנוני אל-מוסתקבל, הצהירו שני בכירים מחיזבאללה כי פעילות לוחמי הארגון בקוסייר היוותה "חזרה בתחמושת חיה" לקראת מאבקים חמושים לשחרור כפרים בגליל. 
  
Read this article in English