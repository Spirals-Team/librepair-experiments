אינטרנט ממאיר
סוכני מכירות - למה הם קיימים בכלל? חיש גרד ניסה השבוע להתחבר לאינטרנט מהיר יותר, וסיים ממתין שמישהו ידבר איתו בשירות לקוחות שנתיים וחצי. אחח, סוכני מכירות הסר דיווח מפייסבוק פרסומת אינטרנט מהיר. מי לא רוצה אותו? למי לא קוסמת האפשרות לגלוש לאתרי האנציקלופדיות האינטראקטיביות במהירות שיא או לטעון באבחת יד את וידיאו הרצאת הביוטכנולוגיה האחרונה מאוניברסיטת ייל? חברות התקשורת הישראליות פועלות ללא לאות כדי לקרב את האוריינט אל המערב בדמות כבלים תת-קרקעיים מהירים שיכולים להעביר את הסרט האחרון באיכות 720פ בצורה יותר מהירה בה מקצצים תקציב סוציאלי בממשלה.

גם אני מצאתי עצמי מול אותה דרישה בלתי-נפסקת לאינטרנט מהיר יותר, עת ישבתי בחדרי וקראתי ספר בשעת צהריים מנומנמת כאשר את דממת הקריאה (והשיפוצים מהשכנה) קטע צלצול טלפוני הסלולארי. המתקשר היה בחור נחמד מחברת הטלפונים הגדולה בארץ, ובפיו בשורה מאוד משמחת: באמצעות מודם ה-ADSL שברשותי, יכול אני להתחבר לאינטרנט במהירות של 15 מגה-בייט לשנייה, ועסק שכזה יעלה לי פחות מהדיל הנוכחי בו אני מחזיק, שהוא כמובן - איטי יותר.