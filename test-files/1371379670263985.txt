מבני תעשייה תקים מתחם בילוי ופנאי בראשל"צ בהשקעה של 30 מ' ש' - מדיה ושיווק
המתחם החדש יוקם בסמוך למתחם yes-planet ולסופרלנד ולצד אגם מלאכותי בעיר   (1)   חברת מבני תעשייה מקבוצת פישמן מרחיבה את פעילות הנדל"ן המסחרי שלה ותקים תחת מותג מרכזי הקניון שלה ONE מתחם בילוי ופנאי בראשון לציון - "ONE האגם" בהשקעה של 30 מיליון שקל. 
המתחם החדש יוקם בסמוך למתחם yes-planet ולסופרלנד ולצד אגם מלאכותי בעיר. הוא ישתרע על שטח של 6,500 מ"ר, מתוכם 4,500 מ"ר מיועדים לאולם אירועים ויתרת השטחים - כ-2,000 מ"ר ישמשו למסעדות וחנויות משלימות. 
דמי השכירות במתחם נעים סביב 200 שקל למ"ר (לא כולל דמי ניהול בגובה 16 שקל למ"ר) או נתח של 3%-8% מהפדיון, הגבוה מבין השניים. לאחרונה נתקבלו היתרי הבניה של המתחם והחלה בנייתו והוא צפוי להפתח לציבור בסוף 2014. 
בין העסקות שנחתמו בינתיים במתחם: רשת קפה לנדוור שכרה סניף בשטח של 220 מ"ר תמורת 200 שקל למ"ר, רשת "סופר סושי" תפתח המתחם חנות בשטח 180 מ"ר ותשלם 210 שקל למ"ר, כאשר אולם האירועים הושכר במחיר של 80 שקל למ"ר. 
חברת ניהול של מרכזי הקניות של קבוצת פישמן - ONE מונה כיום 13 מרכזי קניות בפריסה ארצית וכוללת שטחי מסחר בהיקף של כ-200 אלף מ"ר. 
הדמייה של פרוייקט "ONE האגם" צילום: יח"צ