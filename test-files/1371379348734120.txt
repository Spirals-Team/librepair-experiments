המיליונרים החדשים של ווייז
כמה ירוויח כל אחד מהמייסדים בעקבות מכירת החברה לגוגל, איך התקבלה ההודעה במטה החברה ברעננה וגם: ראש הממשלה מתקשר לברך הסר דיווח מפייסבוק VideoIframe172307 פרסומת האפליקציה היקרה ביותר אי פעם: רכישת ווייז על ידי גוגל בסכום המוערך ביותר ממיליארד דולר תהפוך את מייסדיה למולטי מיליונרים.

בדקנו כמה יכניס לכיסו כל מייסד: אהוד שבתאי ירוויח 66 מיליון דולר, אורי לוין 33 מיליון דולר, אמיר וגילי שנער 28 מיליון דולר ואריה גילון שעזב את החברה ונותר עם אחזקות של פחות מאחוז ירוויח 3.3 מיליון דולר. מרוויחים מפתיעים אחרים הם... אנחנו - כיוון שחלק מקרנות הפנסיה מושקעות בווייז בעקיפין.

עובדי החברה ברעננה סירבו הערב לדבר, אולם ניתן לראות את האושר על פניהם. זאת, בשל ההודעה כי מרכז הפיתוח יישאר בישראל, ואף עובד לא יפוטר. לפי הודעת גוגל, ווייז תמשיך לפעול כאפליקציה עצמאית, לפחות בשנים הקרובות. בפוסט שפרסם מנכ"ל ווייז הוא מבטיח כי שום דבר משמעותי לא ישתנה, וכי לאחר שבדקו מספר אופציות, הגיעו בחברה למסקנה כי גוגל היא האופציה הטובה ביותר.

גם ראש הממשלה, בנימין נתניהו, התקשר לברך את המייסדים, והודיע להם כי הוא מצפה לראות מה יהיה הסטארט-אפ הבא שלהם.