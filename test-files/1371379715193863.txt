השף שחלם, החומרים היחודיים והמשקיע המסתורי: כולם מדברים על טאיזו
השם החם של עולם המסעדנות הוא השף יובל בן נריה. רק בן 31 וכבר פתח את המסעדה הכי מדוברת של קיץ 2013. את חומרי הגלם מגדלים עבורו במיוחד בעמק חפר. את המתכונים הוא גיבש במסע קולינרי בן שלושה חודשים במזרח. אז למה בסוף היום הוא אוכל קרקרים? הסר דיווח מפייסבוק (10:13 דקות) VideoIframe172429 פרסומת יובל בן נריה הוא השם החם של עולם המסעדנות. השף הביישן בן ה-31 פתח במארס האחרון את מסעדת "טאיזו", ומאז היא מלאה כל ערב עד אפס מקום. מקומות בה כדאי להזמין שבועיים מראש ובאופן כללי כולם כותבים ומדברים על "טאיזו".

לכל ההמולה מצטרפות השמועות על איש עסקים מסתורי שהשקיע בחלום של יובל. הסכום כמעט דמיוני במונחים מקומיים - שמונה מיליון שקלים. זהות המשקיע נשארה חסויה, אבל אחד השותפים הוא אלכסנדר מוסקוביץ', איש עסקים קזחי שהונו מוערך בכמעט ארבעה מיליארד דולר.

החלום של בן נריה התחיל כאשר עבד כשף ראשי באחת המסעדות של יונתן רושפלד. אבל לבו היה במזרח. הוא חלם על מסעדה שתביא טעמים חדשים מאסיה, עזב את רושפלד יצא למסע קולינרי למזרח עם שני הסו-שפים שלו לעתיד. שלושה חודשים הם רק טעמו ורשמו. בשלושת החודשים שלאחר הטיול יובל התיישב במטבח מעבדה ביפו והתחיל לערוך ניסויים בחומרי הגלם שנאספו.