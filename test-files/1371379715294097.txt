גוף כואב
זה זמן מה שלא עדכנתי.
היתה לי תקופה קצרה שבאמת הרגשתי טוב. חזרתי לתחביבים ישנים (פאזלים, למודים)
אבל אז, התחילו לי כאבי גוף.
אולי פעם זה משהו שהייתי מחליקה. אז כואב הראש, נתפס הצוואר, אאוצ' בגב.
לפני כמה שנים חליתי בסרטן.
מאז כל מכאוב מדיר מעיני שינה. נהייתי היפוכונדרית. הלחץ והסטרס רק מעצימים לי, אם לא גורמים לי בעצמם את הכאבים.
אני בוכה בלילה מכאב. לא ישנה.
מוביל למחשבות קשות.
אתמול דברתי על כך עם אהובי. זה היה כה משחרר. פשוט לומר את הכל לבנאדם היחיד בעולם שיכול להקשיב ולהבין אותי.
הוא שאל אם ארצה ללכת לפסיכולוג. אמרו לי, צופי נפשי באקואריום- איכה אמצא אדם יותר חכם ממנו?
אהובי שלי. אין כמוהו בכל העולם.
לפני כשבוע בקרתי אצל רופא השיניים. הוא הראה לי איך נוצרו לי צלקות בלחיים מהידוק לסתות בסטרס.
אז מאז אני מודעת ומנסה בכל הכח לא להדק אותם. וזה קשה!
גיליתי שזה על סף הבלתי אפשרי לי להרפות את הלסתות. וזו המטרה שלי בשבועות הקרובים.
מה עוד? ירדתי בהיקפים. לא יודעת כמה זה בק"ג, אבל זה משמח . מה גם שאני אוכלת כרגיל, רק יותר נהנית ומודעת לאוכל. מסתבר שזה מספיק.