מלון כרמים נפתח היום בקריית ענבים שבהרי ירושלים - תעופה ותיירות
מלון הספא החדש הנמנה על מלונות היוקרה של ישרוטל מונה 155 חדרים וסוויטות, נמצא באזור היקבים, בסמוך לקיבוץ קריית ענבים     לאחר שפתחה את מלון רויאל ביץ' לפני כשבועיים בתל אביב פותחת רשת ישרוטל היום גם את מלון כרמים בקריית ענבים שבהרי ירושלים. מלון הספא החדש הנמנה על מלונות היוקרה של ישרוטל מונה 155 חדרים וסוויטות, נמצא באזור היקבים, בסמוך לקיבוץ קריית ענבים. 
עד ה-1 באוגוסט תתקיים תקופת הרצה במלון בה יוענקו 20% הנחה על מחירי האירוח: המחיר לזוג ללילה על בסיס לינה וארוחת בוקר לאחר ההנחה הוא באמצע השבוע החל מ-1,140 שקל, ובסוף השבוע החל מ-1,590 שקל. 
ליאור רביב, מנכ"ל ישרוטל צילום: ישרוטל במלון פועל ספא, המשתרע על פני שתי קומות, אשר כולל בין היתר: 23 חדרי טיפולים, סולריום חדרי כושר, סאונות, ג'אקוזי, חמאם תורכי, בריכת שחיה חיצונית ובריכה פנימית מקורה, אשר לצדה בר משקאות. בספא מוצעים טיפולי וינו-תראפי, אשר מבוססים על חומרי טיפוח וטיפול העשויים ענבים ויין. 
"אני מאמין שהמלון החדש הוא מהעדכניים ואיכותיים ביותר הקיימים כיום בארץ. אין לי ספק שערכי המצוינות שלו, מיקומו הייחודי באזור הכרמים ובסמוך לירושלים, והאלמנטים של הספא והיין השולטים בו-יהפכו אותו למלון מוביל בישראל", מסר ליאור רביב, מנכ"ל מלונות ישרוטל.