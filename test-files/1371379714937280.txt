פאר קיבלה כרטיס חופשי לזוגות בווימבלדון
פחות משבועיים לווימבלדון, הגראנד סלאם השלישי של העונה, התבשרה שחר פאר כי היא זכתה לכרטיס חופשי .... לטורניר הזוגות. בטורניר היחידות תאלץ הישראלית להמתין לפרישות של לפחות 13מתחרות כדי להכנס להגרלה הראשית. במידה וזה לא יקרה, היא תאלץ להתמודד במוקדמות כדי להיכנס להגרלה. 
  
עוד ב-ynet ספורט: חמוש במשקפיים: גרינברג בדרך להיסטוריה? שון ג'יימס: "האליפות נראית יותר טוב עלינו" וביוון אין חדש: הגמר בין פנאתינייקוס לאולימפיאקוס פוצץ הקריירה החדשה של ג'ייסון קיד העברות: פברגאס מכחיש עזיבה, בייל בדרך לפ.ס.ז'? והאם ליונל מסי הוא עבריין מס? 

  
פאר שנשרה לאחרונה למקום ה-171 בעולם, תשתף פעולה בזוגות ביחד עם הסינית ז'י יאן שזכתה בטורניר ב-2006 (ובאותו שנה הוסיפה גם את התואר באליפות אוסטרליה). יאן היא ומדליסטית הארד בזוגות מבייג'ינג. 
   

פאר. בזוגות היא כבר בפנים (צילום: AFP) 
  עוד אחד שנהנה מההפקר וקיבל כרטיס חופשי לטורניר היחידים, הוא ניקולאס מאהו. הצרפתי זכור לכולם בטורניר, בזכות הפסדו לפני שלוש שנים לאמריקאי ג'ון איסנר במשחק הארוך בהיסטוריה שהסתיים במערכה החמישית בתוצאה 70:68. 
   מי שלא יגיע לווימבלדון הוא הצרפתי גאל מונפיס שהודיע כי הוא מוותר על כרטיס החופשי שלו מסיבות אישיות. מונפיס שדורג בעבר במקום השביעי בעולם, נפצע בשנה שעברה בברכו והדרדר ל-119 בעולם, לאחר ההצלחה ברולאן גארוס הוא קפץ חזרה למקום ה-67 בעולם.