זוגות נשואים לשר האוצר :"נכנעת לחבריך פקידי האוצר" - קריירה
הזוגות הנשואים העובדים ביחד פנו לשר האוצר, יאיר לפיד: "כעת, לאחר שהגשת את התזכיר המביש - אנחנו הזוגות הנשואים, אומרים לך יאיר, תודה, אבל מוותרים על הצעתך ומבקשים להסירה, עדיף המצב הנוכחי על 'יריקה בפרצוף'"   (3) הדפס   במכתב עמדה חריף ובוטה במיוחד ששלחו בסוף השבוע הזוגות הנשואים המנהלים עסק משותף, אל שר האוצר יאיר לפיד וחברי מפלגת "יש עתיד", הם פורסים את טענותיהם כנגד שר האוצר בו תמכו, כיוון שקיוו שישנה את חוק המס המאוחד המשית על זוגות נשואים בעלי עסק כפל מס, ולעיתים אף שילושו. בהצעת החוק שהגיש לאחרונה לפיד הוא דוחה את הפתרון האמיתי ל-2017, ולמעט הקלות קלות, אינו פותר את הבעיה.הזוגות המתוסכלים, הנלחמים בימים אלה נגד הצעת החוק, לא חוסכים במילים. 
המכתב המלא מהזוגות הנשואים לשר האוצר: 
"יאיר שלום אתה ומפלגתך נטעתם בליבנו את האמונה שאכן אתם אלו שבאתם לשנות, הצהרתם בראש חוצות במצע שלכם את ביטול "קנס הנישואין" לכן אנחנו, משפחותינו, חברינו ,ידידינו ,לקוחותינו, כן, כל מי שיכלנו ,השפענו על כולם לבחור בכם. באמת ובתמים האמנו לכם(טיפשים שכמונו) כעת, לאחר שהגשת את התזכיר המביש , המעליב , חסר ההתחשבות ,המנציח את העוול הזועק לשמיים – אנחנו הזוגות הנשואים, אומרים לך יאיר, תודה, אבל מוותרים על הצעתך ומבקשים להסירה ,עדיף המצב הנוכחי על "יריקה בפרצוף". 
"טענתך נכונה היא - 65 שנה אף שר אוצר לא נגע בנושא החישוב המאוחד , אבל אתה היחיד שהייתה לו הזדמנות פז לעשות שינוי אמיתי ,שינוי צודק (כפי שאתה הצהרת),אך בחרת להיכנע ל "חבריך" פקידי האוצר, כן ,אותם אלו שאחראים לאותו בור שאתה מצפה שאנחנו נמלא. חבל שלא מצאת לנכון להיפגש אתנו ולגבש יחד הצעה שתוכל לענות על הצרכים המשותפים של כולנו (המדינה והזוגות)באופן ראוי. 
עוד כתבות בנושא "הצבענו ללפיד וזה מה שקיבלנו; המסר פשוט - אל תתחתנו" 05.06.2013 | 15:35 יו"ר נעמת: "מיסוי בני זוג העובדים בעסק משותף תנציח אפליה" 10.06.2013 | 21:37 "בחרת להתייעץ עם אותם אנשים ש"השכילו" בכל הזדמנות בעבר, להכשיל ולטרפד כל מהלך לנסות ולפתור את הבעיה שלנו - ככה אתם עושים "שינוי" ? אם זו הדרך אנחנו מוותרים על ה"שינוי" ועל תוצריו. 
זוגות נשואים שעובדים יחד מפגינים בכניסה לרבנות בתל אביב צילום: שחר שקורי "יאיר, כפי שהצהרת באנו ל"שנות", אנחנו כבר כאן כדי לשנות, באנו להילחם על העקרונות, באנו להילחם על הבית ,באנו לומר די ! די לסחטנות ,דיי לאונס השלטוני, די לעוול, די לאפליה, די למיסים הבלתי פוסקים והבלתי צודקים, נמא לנו (סגנון במקור)! אנחנו כאן כדי לשנות לא נזוז, ולא נוותר על עקרונותינו ,אתכם או בלעדיכם.חשוב לחוקק חוקים ,אך חשוב שיהיו גם הגיוניים ,הוגנים וכאלו שניתן ליישם אותם באופן חיובי . 
"תזכיר החוק כפי שהוגש על ידך ישיג תוצאות הפוכות כיוון שהוא לא מעשי ומעודד מניפולציות ,גירושים(שיעלו יותר לקופת המדינה) ותוצאות שליליות אחרות ...
בווידאו צ'אט ,ששידרת לאחרונה, טענת שהזוגות הפסידו בבית המשפט העליון – זו אמירה שגויה, טועה ומטעה . 
"אנחנו לא הפסדנו – בחוסר יכולתו לשנות את החוק,פנה בית המשפט העליון אל המחוקק לשנות את החוק המפלה הזה. אל המחוקק !!! אל כנסת ישראל !!! 
"ח"כ משה גפני ,ניסה בכל כוחו ורצונו הכנה לקדם את הנושא, גיבש ביחד עם ח"כ יריב לוין ומיטב המוחות המקצועיים ,הצעת חוק הפותרת אחת ולתמיד את מצוקתנו, הצעת חוק שוועדת הכספים הכינה בשיתוף פעולה עם 72 חברי כנסת מכל המפלגות ,יחד עם מומחים מהשורה הראשונה. כל הארגונים המקצועיים, וגם אתה וחברי מפלגתך חתמתם עליה, אך בחרתם לשנותה ולהנציח את העוול. 
"משנת 2003, כתוצאה מפסיקת בג"ץ, ובהרשאת רשות המיסים שילמנו מיסים בחישוב נפרד. וכעת, רשות המיסים מצאה "פרצה", "מטמון" למלא את קופתה על גבינו ,אנחנו הבלתי מוגנים, "נאנסים" בדרישה להפרשי מס הזויים בגין כל השנים אחורה, כאילו מעולם לא היה פסק דין בעבר ,זוהי שבירת כלים וכללים. 
"אין באפשרותנו "לחזור בזמן" ולשנות את מבנה העסקים שלנו משנת 2003, הכסף אותו דורשים ,זה אותו הכסף ששימש אותנו להאכיל את משפחותינו, זה אותו כסף שהושקע בחזרה בפיתוח העסקים שלנו, זה בכלל כסף שלא נכלל בתקציב המדינה .
יאיר, אתה עדיין כאן כדי לעצור את העוול שנגרם לעשרות אלפי משפחות בישראל. 
אנו מציעים ,לקיים מפגש שיכלול אנשי מקצוע משני צדי המתרס ,על מנת להגיע להצעת חוק שתבטא בצורה הטובה ביותר את האינטרסים של שני הצדדים". 
תגובת משרד האוצר 
"אין מחלוקת כי החוק הקיים יוצר מציאות בעייתית ודרש שינוי אך השינוי צריך להיעשות באופן הדרגתי ואחראי. ההצעה החדשה מגדילה בהדרגה את תקרת ההכנסה של בן הזוג שאינו רשום שתמוסה בנפרד, עד להכפלתה ב-2017 ומגדילה מיידית את שיעור ההשתתפות המוכר מ-10% ל-25%. על פי ההצעה בעוד שלוש שנים תוקם ועדה שתבחן את ההסדר ואת המשך נחיצותו של חישוב המס המאוחד. מדובר בתיקון ראשון שנעשה בנושא מזה 65 שנה".