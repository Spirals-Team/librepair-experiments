סיקור עצמי: קול ישראל דיווח על המאבק של העיתונאים נגד השר ארדן - מדיה ושיווק
היום שודרה בקול ישראל ידיעה לגבי כוונת אגודת העיתונאים בירושלים לצאת למאבק משפטי נגד שר התקשורת, גלעד ארדן, על רקע כוונתו לסגור את הרשות ולפתוח אותה מחדש במתכונת מצומצמת יותר   (4)   האם מותר לעיתונאים ברשות השידור לעשות שימוש במדיה שבשליטתם כדי לקדם את מאבקם? היום שודרה בקול ישראל ידיעה לגבי כוונת אגודת העיתונאים בירושלים לצאת למאבק משפטי נגד שר התקשורת, גלעד ארדן, על רקע כוונתו לסגור את הרשות ולפתוח אותה מחדש במתכונת מצומצמת יותר. 
הידיעה, שפורסמה היום גם בכלי תקשורת נוספים, שודרה במהדורת החדשות של השעה 18:00 ודיווחה כי האגודה פותחת במאבק משפטי ליישום הרפורמה. האינטרס של העיתונאים ברשות הוא ליישם את הרפורמה, שכן היא מבטיחה תנאי שכר משופרים ותנאי פרישה טובים לאלה שיעזבו את הרשות. 
בניין רשות השידור בירושלים. זוכה לתמיכה ממשלתית צילום: יעל אנגלהרט במשרד התקשורת לא רואים בעין יפה את התנהלות רשות השידור בעניין והסיקור העצמי, ומסרו כי ״האגרה שמשלמים האזרחים גבוהה והתמורה עליה נמוכה, ובכוונת השר ארדן לשנות זאת״. 
בכלי התקשורת הגדולים לא מקובל לסקר מאבקים הנוגעים לכלי התקשורת עצמם, למעט מקרים נדירים - וגם בהם המאבק לרוב לא לידי ביטוי בתוכן המערכתי עצמו. בעת המאבק של ערוץ 10 סירבו מנהלי הערוץ לעשות שימוש במסך. עם זאת, כמה מהעובדים התפרצו לשידור של התוכנית של רפי רשף, והערוץ העלה תשדירים  נגד ראש הממשלה בנימין נתניהו ושר התקשורת דאז משה כחלון, תחת הכותרת ״אסור לסגור את ערוץ 10״. ההנהלה הודיעה רשמית כי היא מתנגדת לשימוש במדיה.  
עוד כתבות בנושא אגודת העיתונאים על ארדן: "בורות ביחס לרפורמה ברשות השידור" 13.06.2013 | 12:35 גם ערוץ 2 עשה שימוש במדיה כאשר נאבק לקבלת הטבות מהמדינה בסוף 2012, והעלה תשדירים המבהירים לצופים כי קיצור תוכניות שונות של מהדורת החדשות נובע ממדיניות הממשלה. ערוצים 2 ו-10 ספגו התראה לפני הפרה מהרשות השנייה בשל התנהלות זו. בנוסף, עיתונאי ״מעריב״ סיקרו בהרחבה את מאבקם בעיתון כדי להיאבק בבעלי החברה נוחי דנקנר ועופר נמרודי. 
יועצת תקשורת של אגודת העיתונאים, רונית אקשטיין, מסרה בתגובה: ״ההודעה נמסרה לכל כלי התקשורת הרלוונטיים ופורסמה בהבלטה ב- TheMarker ובכלי תקשורת אחרים". 
מרשות השידור נמסר: ״לא מדובר בידיעה ראשונה שעוסקת ברשות השידור. הכתב לענייני תקשורת של הרדיו בקול ישראל מכסה את כל תחום התקשורת לרבות התפתחויות הקשורות ברשות השידור ומעביר מדי פעם ידיעות על כך. הידיעה אושרה לשידור לאחר שנעשתה פנייה לשר הממונה כדי לקבל את תגובתו.  אין בכך שום דבר חריג, מדובר בסיקור אובייקטיבי על פי כללי האתיקה של רשות השידור״.