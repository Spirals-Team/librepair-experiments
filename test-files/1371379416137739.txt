צער גידול בנות
השחקנית אנדריאה ברבר, שגילמה את דמותה של קימי גיבלר ב"צער גידול בנות" החליטה לחשוף כמה תמונות נוסטלגיות באינסטגרם הסר דיווח מפייסבוק פרסומת השם אנדריאה ברבר אולי לא מצלצל לכם מוכר, אבל מה לגבי קימי גיבלר? אז כן, אנדריאה היא השחקנית שגילמה את קימי, השכנה המעצבנת מ"צער גידול בנות" אחת הסדרות המצליחות ביותר של רשת ABC, ששודרה בין השנים 1987-1995, ונצרבה בתודעה כפנינת ניינטיז.

ברבר שיחקה גם לתקופה קצרה בסדרה מצליחה נוספת של הרשת "להתבגר ולהתגבר". כשהסדרות ירדו, פרשה ממשחק. כיום ברבר בת 37, אם לשניים, ובעלת שני תארים: בספרות ובמגדר. למה אנחנו מספרים לכם את כל זה? ובכן, מתברר שברבר שקעה בהתקף נוסטלגיה בסוף השבוע האחרון, והעלתה לרשת תמונות שלה בצעירותה עם כוכבי הסדרות. בלטה במיוחד, תמונה משותפת מחג המולד עם השחקנית קנדס קמרון בור (די ג'יי טאנר ב"צער גידול בנות") ג'ליל וויט האגדי (סטיב ארקל ב"אריזה משפחתית") וג'רמי מילר (בן סיבר ב"להתבגר ולהתגבר").

ברבר הצליחה ללא ספק לפרוט על מיתרי הגעגוע של הגולשים, שמיהרו לשתף את התמונה ברשת במהלך סוף השבוע האחרון. ייתכן שהסיבה להתעוררות של ברבר היה ראיון שהעניק השבוע כוכב "צעיר גידול בנות", ג'ון סטמוס (הדוד ג'סי), ל "HuffPost Live" ובו סיפר שהוא חש חרטה על כך שלא התפתח רומן אמיתי בינו ובין בת זוגו בסדרה, השחקנית לורי לאפלין (הדודה בקי), כיוון ששניהם היו נשואים בזמן צילומיה.