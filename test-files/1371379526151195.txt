דלק ממשיכה לממש: מכרה מניות דלק US ב-64 מ' דולר
יצחק תשובה ממשיך לממש בארה"ב: קבוצת דלק דיווחה היום (א') כי לאחר נעילת המסחר ביום ה' האחרון היא ביצעה מכירה של 2 מיליון מניות דלק US מחוץ לבורסה. המכירה נעשתה מול מוסד פיננסי זר לפי מחיר מניה של 32.18 דולר בסך כולל של כ-64 מיליון דולר.
על פי ההודעה תבחן דלק את השפעת המכירה על דוחותיה הכספיים.

נזכיר כי באמצע מארס פרסמה הקבוצה הצעת מכר למכירת כ-19% ממניות דלק US.