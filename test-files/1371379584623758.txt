הרצח באיתמר: זוועה שאין לתאר
חיש גרד סבור שלתאר את רוצחי משפחת פוגל כחיות הוא עלבון לעולם החי - טור הספד לאנשים שמתו על לא עוול בכפם הסר דיווח מפייסבוק פרסומת בזמן שבמזרח הרחוק הטבע מטיל חורבן קטסטרופלי על ארץ השמש העולה, הורס בתים וחיים ובקושי משאיר זכר לסוג כלשהו של חיים ונורמאליות, פה בארץ זבת החלב והדם, בני אדם, נתיני אותו הטבע, נוטלים באחת מהצורות הכי מזוויעות שניתן להעלות על הדעת את חייהם של חמישה בני משפחה הישנים בביתם. במשך 63 שנים ארוכות יותר מדי של סכסוך ערבי-ישראלי ידענו לא מעט זוועות, ועדיין אירועי איתמר מצליחים לעלות את הרף מחדש ולזעזע רבבות, לאור הברוטאליות נטולת הרגש המשתקפת מהם. רצח שאמור להגדיש את הסאה.

הוא אמור להגדיש את הסאה, למשל, מהודעות הגינוי שפורסמו בעקבותיו, שבהן הופיעו לא מעט "אבלים". "ארגוננו מגנה את ההרג האכזרי אבל...", "זהו מעשה אכזרי שאינו מקדם את המאבק הפלסטיני, אבל...". בכמה מקומות השם איתמר אף הגיע במרכאות, כאילו היישוב איתמר אינו באמת קיים. אבל היישוב איתמר נכון להיום כן קיים, דה-פקטו. ואנשים המכונים מתנחלים החיים בו הם אזרחים המוגנים על-פי החוק הבינלאומי, דה-פקטו.