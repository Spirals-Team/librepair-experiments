כשני שלישים מהגברים: העבודה לא מותירה לנו זמן למשפחה - קריירה
לפי סקר של פורטל דרושים, 65% ממחפשי העבודה סבורים שעבודתם הקודמת פגעה בחייהם האישיים ו-80% ממחפשי העבודה יהיו מוכנים לקבל שכר נמוך יותר בתמורה לפחות שעות עבודה   (8) הדפס   65% ממחפשי העבודה סבורים שעבודתם הקודמת פגעה בחייהם האישיים ו-80% ממחפשי העבודה יהיו מוכנים לקבל שכר נמוך יותר בתמורה לפחות שעות עבודה - כך עולה מסקר שערך פורטל "דרושים" בקרב 265 מחפשי עבודה. 
בתוך הקבוצה שהשיבה כי תהיה מוכנה להורדה בשכר תמורת צמצום שעות העבודה, 41% ענו כי יעשו זאת רק אם יהיה מדובר בירידה של מאות שקלים בודדים במשכורת החודשית ו-38% מוכנים להורדה משמעותית יותר, שכן לטענתם חיי המשפחה חשובים להם יותר משכרם בעבודה. רק 21% מכלל הנשאלים ענו כי לא יהיו מוכנים להורדה בשכר לאור המצב הכלכלי. 
מאבטח ירושלים צילום: אמיל סלמן בתשובה לשאלה מהו מספר שעות נורמלי ליום עבודה, נמצא כי מספר שעות העבודה האידיאלי בקרב כלל המשיבים הינו 7-8 שעות ביממה (56.5% מהמשיבים), 34% מהמשיבים סבורים כי 9-10 שעות עבודה הן זמן נורמלי לעבודה, 8% מהמשיבים טוענים כי יש לעבוד בין 5-6 שעות ביום, ורק 1.5% ממחפשי העבודה סבורים כי זמן עבודה נורמלי הינו 11 שעות ומעלה. 
מחלוקה מגדרית של כלל המשיבים עלה כי 40% מהגברים ענו כי 9-10 שעות עבודה הן פרק זמן נורמלי ליום עבודה, לעומת 17% בלבד מהנשים שחשבו כך. עוד נמצא כי בעוד שכמחצית מהגברים (51%) השיבו כי 7-8 שעות עבודה הן פרק זמן נורמלי ליום עבודה, בקרב הנשים קיים רוב משמעותי לפרק זמן זה (73% מקרב המשיבות). 
ביחס לאיזון בין הקריירה לחיים האישיים נמצא כי הגברים חשים יותר מהנשים כי דרישות העבודה פוגעות בחייהם האישיים. קרוב ל-70% מהגברים (67%) ענו כי העבודה הקודמת/הנוכחית לא אפשרה להם להקדיש די זמן לעצמם ולמשפחתם, לעומת 58% מהנשים שהשיבו כך - מה שמצביע ככל הנראה על הפער הקיים בשעות העבודה בין נשים לגברים. 
במענה לשאלה האם יהיו מוכנים לקבל שכר נמוך יותר מהמקובל בתפקיד בתמורה להורדת שעות עבודה, היתה הלימה בתשובות בין הגברים לבין הנשים כאשר קרוב ל-80%, הן אצל הנשים והן אצל הגברים, מוכנים להורדה בשכר תמורה הורדת שעות עבודה. 
לדברי דרור אפשטיין, מנכ"ל משותף ב"פורטל דרושים", הממצאים מעידים על הרצון העמוק והמשמעותי של עובדים להקדיש יותר זמן במשך היום לחייהם הפרטיים, אפילו על חשבון שכרם. "העובדה ש-65% מהמשיבים אמרו כי דרישות העבודה הנוכחיות אינן מאפשרות שלוב חיים אישיים עם חיי עבודה צריכה להביא לקיומו של דיון ציבורי עמוק". 
עשו לנו לייק לקבלת מיטב הכתבות והעדכונים ישירות לפייסבוק שלכם