Incognito Tab Switch: לעבור ל'גלישה בסתר' ובחזרה במהירות
תוסף חדש לכרום מאפשר לכם להפוך את הלשונית בה אתם גולשים ללשונית Incognito, או ההפך - בלחיצת כפתור הסר דיווח מפייסבוק פרסומת לשונית 'גלישה בסתר' - Incognito - היא כלי שימושי מאד של דפדפן כרום לגלישה ברשת כשאתם לא רוצים להשאיר עקבות - לא שלכם ברחבי האינטרנט, ולא של האינטרנט אצלכם במחשב (לרוב בדמות שובל פירורי עוגיות).

אך לא תמיד אנו מתכננים גלישה כזו מראש. פעמים רבות אנחנו מתקלים תוך כדי גלישה בלינק שאנחנו מעדיפים להיכנס אליו באופן אנונימי, באתר תמים או בפוסט בפייסבוק.

פתיחת לשונית 'גלישה בסתר' פותחת חלון גלישה חדש ונקי מהיסטוריה, והיא גם לא שומרת היסטוריה - וזה אומר שאיזו כתובת שלא תהיה, אתם תצטרכו להגיע אליה מחדש בכוחות עצמכם.

זו אמנם לא טרחה גדולה מדי ברוב המקרים, שמתמצה בלהקליד או להעתיק לינק, אך מה אם אתם מאלה שעושים זאת פעמים רבות במהלך הגלישה? אז זה יכול להפוך למטרד לא קטן. בדיוק בשבילכם נוצר התוסף Incognito Tab Switch, ששייך לקטגוריה הידועה של "פיצ'רים קטנים שהיו צריכים לבוא עם הדפדפן".

מה שהתוסף החביב הזה עושה, בלחיצה על כפתור מיוחד המתווסף עם ההתקנה לבר העליון של כרום, הוא פעולה פשוטה מאד: כל לחיצה תעביר את הלשונית בה אתם צופים, עם העמוד שכבר טעון בה, לחלון גלישה בסתר. לחצתם על הכפתור בעוד לשונית? הלשונית תרד מחלון הגלישה הרגיל ותתווסף לחלון הגלישה בסתר.

כמובן שהעסק עובד גם בכיוון ההפוך: לחיצה על הפתור בלשונית גלישה בסתר תעביר אותה לגלישה רגילה. והנה לכם, פתרון אידיאלי למשוטטים הלוך ושוב בין האינטרנט החלבי לבין האינטרנט ה-NSFW.

חינם בחנות של כרום .