ש"ס שוב מנסה להעביר בכנסת את חוק הצנזורה על האינטרנט - TechNation
הצעת החוק מורה "להטיל על הספקיות חובת סינון תוכן פוגעני לכל המנויים"; אם יתקבל, החוק יחייב ספקיות לחסום אתרי פורנו והימורים   (25) הדפס   מפלגת ש"ס מנסה להחיות את חוק "הצנזורה על האינטרנט", שאותו נכשלה להעביר בכנסת ב-2008. מחר תוגש לוועדת השרים לענייני חקיקה, בראשות שרת המשפטים, ציפי לבני, הצעה לתיקון בחוק התקשורת תחת הכותרת "חובת סינון אתרים פוגעניים". 
את הצעת החוק יגישו חברי הכנסת אמנון כהן ואברהם מיכאלי ‏(ש"ס‏), ואם תתקבל - תחייב את ספקיות האינטרנט לחסום אתרים מסוימים, כמו אתרים פורנוגרפיים ואתרי הימורים, אלא אם כן ביקש הלקוח אפשרות לגלוש בהם. 
צילום: אמיל סלמן בדברי ההסבר להצעה נכתב: "בשנים האחרונות אנו עדים לגידול ניכר בדיווחים אודות מספר הקטינים שנפגעו כתוצאה מחשיפה לתכנים מיניים ופוגעניים באינטרנט. בדיוני ועדות בנושא עלה כי 60% מהילדים בישראל גולשים באתרים פורנוגרפיים כבר בגילאי 9–15. בנוסף, כ-47% מהילדים יש אינטרנט בחדרם הפרטי, כך שהסכנה ליפול קורבן לפדופילים גדלה משמעותית בשל היעדר פיקוח מצד ההורים. 
"כיום, החוק והתקנות שהתקין שר התקשורת מחייבים את ספקי האינטרנט לשלוח למנויים עלון בדבר אפשרויות סינון האתרים שאותן מציע הספק. למרות זאת, מנויים רבים כלל לא מודעים לאפשרות סינון אתרים. לכן, מוצע להטיל על הספקים חובת סינון תוכן פוגעני לכל המנויים ולחייבם ליידע את מנוייהם בצורה טלפונית בדבר האפשרות לסינון אתרים ללא עלות". 
עוד כתבות בנושא כך מפסיד הציבור במלחמה למען חופש המידע 15.02.2013 | 11:38 בעבר ניסה כבר ח"כ כהן לקדם את חוק האינטרנט ואף זכה לתמיכה משר התקשורת דאז, אריאל אטיאס. החוק עבר בקריאה טרומית בפברואר 2007, עבר בקריאה ראשונה בכנסת בפברואר 2008, ונעצר בוועדת השרים לענייני חקיקה רק ביולי 2009. 
מאז דווקא השתפר מצב הבטיחות ברשת הישראלית. ראשית, כל ספקיות האינטרנט מחויבות להודיע לכלל לקוחותיהן במסמך מפורט על הסכנות הטמונות ברשת. שנית, מאז כבר חויבו כל הספקיות לספק ללקוחות כלי סינון לתכנים פוגעניים בחינם - מוצר שהיה בתשלום קודם לכן. מי שחושש מפגעי הרשת, מוזמן גם כיום לדרוש מספקית האינטרנט שלו להפעיל עבורו כלי סינון.