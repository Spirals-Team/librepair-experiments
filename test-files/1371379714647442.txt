קמפבל בראון נתפסה על שימוש בחומרים אסורים
מבוכה גדולה לאתלטיקה הג'מייקנית. הספרינטרית, ורוניקה קמפבל בראון המחזיקה בשלוש מדליות זהב אולימפיות נכשלה בבדיקת סמים. 
  
עוד ב-ynet ספורט: יו"ר התאחדות ההיאבקות המצרית יוצא נגד קרטיש וישראל 
מיוחד מאולפן ynet ספורט: סיכום שלב הבתים באל' אירופה אריזה משפחתית: בנבחרת אוסטרליה כולם אחים 

   
על פי הדיווח שהתפרסם בג'מייקה, קמפבל בראון בת ה-31 נתפסה במהלך תחרות בחודש מאי על שימוש בחומר משתן הנחשב למשפר ביצועי מהירות ונכלל ברשימת החומרים האסורים לשימוש. 
  

ורוניקה קמפבל בראון. מבוכה לג'מייקה (צילום: AP) 
  
על פי הדיווח גם בקבוקון B של קמפבל בראון נמצא חיובי ואם המידע אכן יאושר היא צפויה לספוג עונש הרחקה לשנתיים. איגוד האתלטיקה העולמי אמור לפרסם הודעה רשמית בנושא בשבוע הבא. החדשות הסעירו את המדינה מהקריביים שכן קמפבל בראון נחשבת לאחת מהכוכבות הספורטיביות הגדולות והאהודות ביותר בג'מייקה. 
  
באולימפיאדת אתונה היא זכתה במדליות זהב ב-200 מטרים ובמירוץ השליחים 100x4 מטרים. בבייג'ינג היא שיחזרה את הישגה ב-200 מטרים. סך הכל מחזיקה קמפבל בראון בשבע מדליות אולימפיות ובתשע מדליות באליפויות העולם באצטדיון פתוח ובשתי מדליות זהב נוספות באליפות העולם באולם.