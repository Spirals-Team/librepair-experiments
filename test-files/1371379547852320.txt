עובדי ארקיע: ללא הסכם קיבוצי - נצא לשביתה - תעופה ותיירות
יו"ר ועד עובדים, יגאל כהן, אמר כי עם השלמת ההליך החוקי, יינקטו עיצומים עד כדי השבתת החברה ■ ההנהלה: אין תגובה   (25) הדפס   חוסר שקט תעשייתי בארקיע: ועד עובדי ארקיע פנה היום (ב') להסתדרות בבקשה לחדש את סכסוך העבודה במחאה על הסחבת שההנהלה נוקטת לטענתו בחתימה על הסכם קיבוצי חדש. 
יו"ר הוועד, יגאל כהן, אמר ל-TheMarker כי עם השלמת ההליך החוקי, יינקטו עיצומים עד כדי השבתת החברה. לטענתו, "מזה כשבעה חודשים, אנו מקפיאים את צעדי המחאה; הגענו לטיוטת הסכם עבודה קיבוצי חדש עם ההנהלה; אך בכל פעם שאנו מגיעים כדי לחתום עליו, ההנהלה מכניסה בו עוד שינויים ומחזירה לנו טיוטא אחר טיוטא. ההנהלה גוררת רגליים. פקעה סבלנותנו". 
לדברי כהן, בעיה נוספת היא מימוש הסכם הצטיידות חדש בחברה. לדבריו, הנהלת החברה מתחמקת מלרכוש מטוסים חדשים, על אף שהוסכם למכור שני מטוסים ישנים מדגם ATR ולרכוש במקומו מטוס אמברייר. 
צילום: דודו בכר הנהלת החברה, "הגדישה את הסאה", כהגדרתו, כאשר חכרה מטוס על טייסיו ("חכירה רטובה") מחברת תעופה זרה, על מנת לבצע טיסות פנים ארציות לאילת; זאת במקומו של המטוס אשר יטיס מחר (ד') את ראש הממשלה ומשלחת השרים לביקור עבודה בפולין. 
"ההנהלה לא שיתפה אותנו במהלך. אנו חוששים כי במקום לרכוש ולהצטייד במטוסים חדשים עם צוותי עבודה שלנו, תנהיג ההנהלה מתכונת של החכרת מטוסים על צוותיהם מחברות תעופה זרות. לא ניתן לכך יד", אמר. 
עובדי ארקיע מחזיקים 30% מהבעלות על החברה לצד משפחת נקש - בעלת השליטה (70%). מחברת ארקיע סירבו היום להגיב בנושא. 
עשו לנו לייק לקבלת מיטב הכתבות והעדכונים ישירות לפייסבוק שלכם