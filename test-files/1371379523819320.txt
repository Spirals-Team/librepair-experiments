שלדון אדלסון - עדיין עשיר, אבל פחות
השבועון האמריקני "ניו-יורקר" פרסם כתבת פרופיל ארוכה על שלדון אדלסון, יהודי אמריקני בעל רשת בתי הקזינו בלאס ווגאס ומקאו והחינמון "ישראל היום". החברה שבאמצעותה מחזיק אדלסון בבתי הקזינו הקיימים ומשקיע בחדשים (בסינגפור ובפנסילבניה) היא "לאס ווגאס סאנדס" ( SANDS LAS VEGAS) הרשומה בבורסה של ניו יורק. 
  
על אף שמדובר בחברה בורסאית המדווחת בגלוי על עסקיה ושוויה נקבע כל יום באמצעות המסחר במניותיה, חזרה הכתבה על הטענה שאדלסון הוא "האיש השלישי העשיר באמריקה". מסתבר כי עורכי "ניו יורקר" לא טרחו לבדוק בעצמם את הנתונים, כפי שלא טרחו לבדוק עוד כמה דברים הקשורים לאדלסון. אשתקד הפסדים ללאס וגאס סנדס של שלדון אדלסון  / סוכנויות הידיעות עלות גבוהה של הקזינו במקאו ושיעור זכיות גבוה מהצפוי של מהמרים הוביל את לאס וגאס סנדס להפסד רבעוני של כ-50 מיליון דולר. בתגובה ירדו מניות החברה בכ-6.8%, ואדלסון הפסיד כ-2.1 מיליארד דולר ביום שישי לכתבה המלאה 
  
באשר לעושרו של אדלסון, האיש כבר אינו אחד משלושת עשירי אמריקה וגם לא היהודי העשיר בעולם. בשמונת החודשים שחלפו ירדה המניה של אדלסון ב-73% . נכון להיום, שער המניה של חברת האחזקות "לאס ווגאס סאנדס" הוא 39 דולר. בנובמבר אשתקד היא נסחרה ב-145 דולר. 
  
מה עשתה המפולת לעושרו של אדלסון? מחקה ממנו 30 מיליארד דולר. בנובמבר 2007 הגיע שווי השוק של חברת האחזקות של אדלסון ל-52 מיליארד דולר. בבעלותו ובבעלות משפחתו כ- 80% מהמניות, במישרין ובעקיפין, כך שעושרם היה אז 41.5 מיליארד דולר. 
  
כעת שווי השוק של "לאס ווגאס סאנדס" הצטמק ל-14 מיליארד דולר והמניות בבעלות של אדלסון שוות כ-11 מיליארד דולר, ב-30 מיליארד דולר פחות. 11 מיליארד דולר זה הרבה כסף ובכל זאת לא מספיק כדי להתברג אפילו לעשירייה הפותחת של עשירי אמריקה או עשירי יהדות העולם. 
  
איך קרה שהמניות של שלדון אדלסון קרסו ב-73% ? זו תוצאה משולבת מאכזבת המשקיעים מהביצועים הפיננסיים של "לאס ווגאס סאנדס" ומהחששות לעתידה של תעשיית ההימורים בכללותה. התפוסה של בתי המלון ובתי קזינו בלאס ווגאס יורדת חדות, עלות הבניה של רצועת הבידור והכינוסים במקאו הסינית גבוהה מהאומדנים המוקדמים והמיתון העולמי מכה בכולם. 
  
כבר אשתקד הרוויחה החברה של אדלסון רק 116 מיליון דולר, סוכם זניח יחסית להיקפי פעילותה. התשואה להון עצמי הייתה 0.65% בלבד. ברבע הראשון של השנה המצב הורע ו"לאס ווגאס סאנדס" רשמה הפסד ממשי של 11 מיליון דולר. 
בתואר של היהודי העשיר ביותר זוכה כיום לארי אליסון, היו"ר של חברת התוכנה העסקית "אורקל". שוויו הונו: 27 מיליארד דולר לפחות. אבל אליסון מתמסר במלואו לניהול "אורקל" .