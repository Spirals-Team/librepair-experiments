שוב סולחה בהפועל עכו: ברשישת ולנקרי התפייסו
אחרי ארבעה ימים של נתק וחוסר ודאות, שעיכבו את ההכנות של הפועל עכו  לעונה הבאה, נפגשו הבוקר (ו') יו"ר הקבוצה יהודה ברשישת וראש העירייה שמעון לנקרי והתפייסו. 
  
מכבי חיפה אלופה - כל הידיעות: אליפות היסטורית למכבי חיפה - סיקור המשחק קוז'יקרו: "יש אוהדים ששמחים בשבילנו" אליהו: "מגוחך להפסיד כך אליפות" גל מקל נבחר לשחקן השנה   וויצ'יץ' צפוי להחליף את שלף


הנתק נוצר, כזכור, אחרי שלנקרי מינה את אלון חרזי ליועץ מקצועי ללא ידיעת היו"ר, מה שמהווה הפרה של ההסכם בין הצדדים. לנקרי התנצל היום בפני ברשישת שנפגע מהמהלך, והשניים יישרו את ההדורים. 
  

ברשישת ולנקרי. פיוס (צילום: שמעון אלבז) 
  
בימים האחרונים שוחח חרזי עם המאמן יובל נעים, שהעביר רשימת שחקנים אותם הוא רוצה לראות בקבוצה, חלקם מהסגל הנוכחי. הדיונים מול אותם שחקנים נתקעו בגלל אותו סכסוך, אך כעת עכו צפויה להיכנס איתם למו"מ כבר ביום ראשון. 
  
הראשונים שצפויים לחתום על הארכת חוזה הם דודו גורש, יובל שבתאי, גיא דיין, אדי גוטליב ומושיקו מישאלוף. בגזרת הרכש יחתום עלי חטיב ממכבי נתניה, שעל מועמדותו פורסם לראשונה ב-ynet ספורט. גם ולדימיר גלושצ'ביץ' ומוחמד כליבאת חזק על הכוונת של הקבוצה. בעכו מנסים לארגן מחנה אימונים בחו"ל, אך אם לא יספיקו לארגן ויזות לשחקנים הזרים, תקיים הקבוצה מחנה אימונים בארץ.