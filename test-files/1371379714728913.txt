"קרטיש ניצלה את הקרב לתעמולה נגד מצרים"
שבועיים לאחר התקרית בה המתאבקת הישראלית אילנה קרטיש טענה כי הותקפה על ידי מתחרה מצרייה בחצי הגמר של תחרות הגולדן גראנד פרי באיטליה (בסיומה אף זכתה בזהב) - הרוחות מסרבות להירגע. 

  מתאבקת ישראלית הותקפה ע"י יריבה מצרייה 

תקיפת המתאבקת: "לא זכור לי מקרה כה חמור" 

  
קרטיש כזכור טענה כי המצרייה אינאס מוסטפה, אלופת אפריקה, סירבה ללחוץ את ידה בתחילת הקרב במשקל עד 67 ק"ג. לאחר מכן הנזק גדל, כשמוסטפה גרמה לפציעתה של קרטיש כששברה את שתי אצבעותיה ונשכה אותה בגב - מה שגרם לדימום. בסיום, באופן לא מפתיע - שוב סירבה ללחוץ את ידה של הישראלית. 

  

אילנה קרטיש. המצרים "לא קונים" את הטענות של הישראלית (צילום: אורן אהרוני) 
  
כמה ימים לאחר מכן, כלי תקשורת ברחבי העולם התעסקו בסיפור, וציטטו את דבריה של קרטיש. חלקם הגדילו לעשות כשניסו להביא את התגובה הנגדית כוכב הכדורגל המצרי: "אלוהים, שרוף את ישראל" / ynet ספורט מידו, חלוץ אייאקס, טוטנהאם ורומא לשעבר, התבטא בחריפות נגד ישראל בחשבון הטוויטר שלו. הציוץ הוסר, אולם השחקן נענש ע"י קבוצתו הנוכחית, ברנסלי לכתבה המלאה 
של מוסטפה, אך טענו כי לא זכו לתשובות וכי נאמר להם שהיא מתכוננת כרגיל למשחקי הים התיכון שייפתחו ביום חמישי השבוע. 

  
אולם המצרים החליטו לא לשתוק יותר ושלחו בתגובה את חסן חדאד, יושב ראש התאחדות ההיאבקות המצרית, שיצא להתקפה משלו והכריז: "המתאבקת הישראלית ניסתה לנצל את הקרב לתעמולה נגד מצרים". 
  

קרטיש ומוסטפה בקרב. "פציעות הן דבר טבעי בהיאבקות", טוען היו"ר המצרי (צילום: לאוניד שולמן) 
  


אל-חדאד אמר בתגובה ראשונה רשמית על התקיפה האלימה נגד אילנה קרטיש: "המתאבקת הישראלית ניסתה לנצל את המשחק כדי לעשות תעמולה תקשורתית נגד מצרים, על מנת שתוצג איבה של מצרים כלפי ישראל. כל זאת על מנת לכפות את מדיניות הנורמליזציה בתחום הספורט עם מצרים". 

  אל-חדאד גם הגן על התנהגותה של המתאבקת המצרית: "המפגש בין המתאבקת המצרייה אינאס מוסטפה עם יריבתה הישראלית היה כמו כל מפגש אחר במהלך התחרויות". לדבריו, "החיכוכים וההתלהבות היתרה מביאים במידה מסוימת לאלימות שאינה מכוונת. הפציעות הן דבר טבעי שבא בחשבון בתחרויות ההיאבקות, בדיוק כמו בכדורגל". 

  בנוגע לתגובתה של הספורטאית המצרית בעצמה אמר אל-חדאד: "מוסטפה עסוקה כעת רק באימונים והיא מתכוננת לטורניר המשחקים של הים התיכון. אין לה זמן להגיב על הטענות האלה". במקביל המנהל הטכני לשעבר של נבחרת ההיאבקות המצרית, אשרף חאפז, אמר כי "הטענות של המתאבקת הישראלית נגד המתאבקת המצרית הן שקריות ולא ראויות לתגובה".