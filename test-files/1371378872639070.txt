תמונות באתר של אפל מציגות את iOS 7 על אייפדים
למרות הטלטלה שעברו המחלקות באפל עקב מינויו של טים קוק כמנכ"ל החברה, מחלקת השיווק ואתר החברה לא משתפות פעולה טוב מספיק. בצעד שניתן להתייחס אליו כאל טעות אנוש, קבצי תמונות המספקות הצצה למערכת ההפעלה iOS 7 עם אייקונים השונים מאלו של גרסת הבטא הנוכחית, הועלו לאתר החברה. לא די בכך, שכן הועלו תמונות נוספות המציגות את מערכת ההפעלה החדשה רצה על גבי סוגי האייפדים השונים. ניתן לשים לב לכך שאין שוני במראה של מערכת ההפעלה חוץ מהתאמתה המתבקשת לגדלים השונים של המכשירים. לפי מה שנאמר על ידי מוצא התמונות הללו, הן הועלו לאתר עוד ביום שני, יום ההכרזה של מערכת ההפעלה.

כזכור, אפל אכזבה את המפתחים כאשר לא שחררה גרסה גם עבור האייפד עת שחררה אותה עבור האייפון. לדברי עובדי החברה, גרסת האייפד זקוקה לשפצורים נוספים לפני שחרורה במועד מאוחר יותר.