מפגינים נגד יצוא הגז חסמו את דרך נמיר בת"א - חדשות
עשרות מפגינים נגד יצוא הגז הטבעי חסמו אמש (שבת) את דרך נמיר בצפון תל אביב לשני הכיוונים באזור ההצטלבות עם רחוב קק"ל. מאות צעדו ממרכז שוסטר ברמת אביב לביתו של שר האוצר יאיר לפיד ואחר כך ירדו עשרות וחסמו את דרך נמיר. 
  
כתבות נוספות בנושא ב-ynet: לייצא את רוב הגז של ישראל? בכייה לדורות דעה: אל תעשו אקזיט מהגז הטבעי 

  

מפגינים וכוחות משטרה על דרך נמיר בתל אביב (צילום: אור מנבר) 
  

כך התחיל הערב: ההפגנה מול ביתו של שר האוצר (צילום: מוטי קמחי) 
(צילום: מוטי קמחי) 
(צילום: מוטי קמחי) 
  
לטענת המפגינים, יצוא הגז מישראל יביא לאובדן הכנסה של כ-3,500 שקלים למשפחה בשנה ולאובדן של 600 מיליארדי שקלים למדינה. המפגינים נשאו שלטים "להשאיר את הגז בארץ", "עוצרים את שוד הגז" וקראו קריאות "גז לעם ולא לטייקונים" ו"לא למדינה של טייקונים". הם קראו גם קריאות סולידריות עם המפגינים בטורקיה. 

    
מוקדם יותר אתמול בצהריים עלו כ-150 מפגינים על מספר כלי שיט ונשאו שלטים נגד יצוא הגז. הם שטו לאורך חופי תל-אביב. מיכל שוקרון ממגמה ירוקה, שרבים מחבריה יצאו להפגין, אמרה: "אנחנו דורשים להשאיר את הגז בארץ, לפיד יכול לקבל את ההחלטה הגדולה בחייו ואנו רוצים שזה יהיה אחרי בחינה מעמיקה ולא חפוזה כפי שראש הממשלה נתניהו רוצה לקיים בנושא". 
  
יואב טקטה, ממארגני ההפגנה: "אנו מפגינים על מחטף הגז, אנחנו דורשים שמחטף הגז והדיון עליו יעבור לכנסת. זו סוגייה כלכלית קריטית שתשפיע על 50 השנים הבאות ולכן אנחנו רוצים דיון ציבורי ושקוף".   

  
אבנר פינצ'ובר מפעילי מאבק הגז: "המחטף שביבי מתכנן לבצע של העברת ההחלטה לייצא את הגז בממשלה ללא דיון מעמיק ושקוף בכנסת הוא שערוריה בקנה מידה של מחדלי העבר הגדולים כגון מחדל יום הכיפורים".  
  
Read this article in English