מזכ"ל האו"ם: "נפעל עם רוחאני בסוגיות הבינלאומיות"
בעולם מגיבים בתחושות מעורבות לבחירתו של נשיא איראן חסן רוחאני , שנחשב למנהיג המחנה המתון ברפובליקה האיסלמית. מזכיר האו"ם באן קי מון קרא לאיראן למלא תפקיד "קונסטרוקטיבי" ביחסים הבינלאומיים.
על רקע תמונות ההמונים וקריאות השמחה באיראן, פרסמה סוכנות הידיעות הצרפתית AFP את הודעתו של מזכ"ל האו"ם, לפיה הארגון ימשיך לפעול "וללבן" יחד עם המוסדות הקיימים במדינה, וכן עם הנשיא הנבחר בנושאים האזוריים והבינלאומיים העומדים על הפרק. "הנשיא האיראני החדש ימשיך להוביל את ארצו למלא תפקיד 'קונסטרוקטיבי' בכל הקשור ליחסים הבינלאומיים", הצהיר באן.
בהודעתו ציין באן את שביעות-רצונו מאחוז ההצבעה הגבוה יחסית בבחירות לנשיא המדינה, שעמד על כ-73% מבעלי זכות ההצבעה. מוקדם יותר בירכו גם בארצות-הברית את אזרחי איראן על הבחירות לנשיאות, אך אמרו ציננו את ההתלהבות בכך שציינו כי הממשלה בטהרן יצרה סביבה מאיימת שמגבילה את חופש הביטוי.
דובר הבית הלבן, ג'יי קרני, אמר כי וושינגטון מכבדת את תוצאות הבחירות ומברכת את העם האיראני שהשמיע את קולו, אך טען כי חוסר שקיפות וצנזורה קדמו להצבעה. קרני הבהיר שארה"ב עדיין מצפה לפתרון דיפלומטי למשבר סביב תוכנית ה גרעין .
גם שרת החוץ של האיחוד האירופי, קתרין אשטון הצטרפה בשעות האחרונות לסבב המברכים, אך גם היא - כמו קודמיה, הזכירה את מעורבותה של איראן בפיתוח תוכנית הגרעין וקראה לממשלה החדשה למצוא פתרון דיפלומטי בנושא. "נמשיך לעבוד עם הרשויות במדינה וההנהגה החדשה במטרה למצוא כמה שיותר מהר פתרון דיפלומטי בנושא הגרעין האיראני", קראה אשטון.
גם בירושלים הגיבו אתמול בספקנות לתוצאות הבחירות לנשיאות איראן והבהירו: "איראן תישפט על-פי מעשיה בתחום הגרעין והטרור". בהודעה שפרסם משרד החוץ נכתב כי "באיראן נבחר נשיא חדש מתוך רשימת מועמדים שאישר האייתוללה חמנאי, אחרי שפסל מועמדים שלא התאימו להשקפת עולמו הקיצונית. תוכנית הגרעין האיראנית נקבעה עד היום על-ידי חמנאי ולא על-ידי נשיא איראן". במשרד החוץ הדגישו: "על איראן לכבד את דרישות הקהילה הבינלאומית, להפסיק את תוכנית הגרעין ולחדול מהטרור שהיא מפיצה ברחבי העולם".
לערוץ החדשות 2 ב-Mako / לערוץ החדשות 2 ב"רשת"