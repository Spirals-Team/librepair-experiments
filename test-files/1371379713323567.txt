חסרה סמכות מקצועית / טור
ביום חמישי הסתיימה עוד עונה באובדן האליפות ובהרכב שדורש בנייה מחדש. החתמה של שחקן גרוע זו צרה. החתמה שלו לכמה שנים זו צרה צרורה. מכבי רצתה להשאיר בסוף העונה שעברה את קית' לנגפורד. הוא היה יקר מדי, אבל במהלך העונה שרפה הקבוצה סכום כפול משכרו על שחקנים שלא תרמו כלום. 
  


עוד ב-ynet ספורט: כמו הגדולות: איטליה מול ספרד בגמר יורו הצעירות קונפדרציות:  ברזיל פתחה עם 0:3 על יפן    מכבי ת"א: גור שלף עשוי להישאר במערכת עטר: "מצפה שיעזרו לי להצליח בחו"ל" 

  
נכון ש־20 מיליון דולר זה פחות מ־‭,40‬ אבל ב־20 מיליון דולר אפשר לבנות קבוצה הרבה יותר טובה מזו שראינו העונה. דולרים בתקציב הם כמו זריקות לסל, אבל מספר הנקודות תלוי גם באחוזי ההצלחה. 
   סטילס: אורן אהורני, וידאו: one
סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: 

במה הועילה ההחלפה של גיורגי שרמדיני בפלאניניץ'. אם בלאט העדיף לשחק ברגעי הכרעה עם חמישה נמוכים ולהשאיר אותו על הספסל? הלכו 750 אלף דולר. ניק קיינר־מדלי לא תרם כלום. עוד 850 אלף דולר לפח. לשניהם יש חוזים לעונות הבאות. מלקולם תומאס היה והלך. הנה עוד כמה מאות אלפי דולרים שירדו לטמיון. סילבן לנדסברג היה שחקן עונה בחיפה, אבל במכבי ת"א הוא חסר משמעות. אין ספק, טעויות הן חלק מהמשחק, אבל למי שהעלה בדעתו לוותר על שון ג'יימס אסור לעסוק בבחירת שחקנים ובניהולם. 
  

מכבי תל אביב במקום שהיא לא רגילה, השני (צילום: אורן אהרוני) 
  
עוד לפני שאמרנו ג'ק רובינסון, הלכו שלושה־ארבעה מיליון דולר על שחקנים שכמעט לא תרמו. דונטה סמית' עולה חצי מדווין ‭.'סמית‬ גל מקל היה צהוב. מאז שוויתרו עליו, מקל לקח למכבי ת"א שתי אליפויות בארבע עונות. חסרה במועדון עוד סמכות מקצועית, חוץ מדייויד בלאט: אם ניקולה וויצ'יץ' ידאג לסידורי הטיסות והלינה, זה פספוס. 
  
ריקי היקמן הרוויח ביושר את הארכת החוזה, אבל מכבי חייבת לחזק את הקו הקדמי בפאוור־פורוורד שקולע. פט קלאת'ס, למשל. צריך לקחת סיכונים ולקצר את הספסל. ללכת על שחקנים שמסוגלים לשחק בשני תפקידים. לבנות מחדש את ההרתעה והדימוי. אחרי שהחזירו את יוגב אוחיון, למרות שהכריז שהוא לא רוצה לשחק במכבי, עלה שמו של ג'רמי פארגו, שפרץ דרך בתחום הפרת החוזים. זה מביש. ליאור אליהו יתפשר על כסף ויישאר. אין לו לאן ללכת, ומכבי לא יכולה בלעדיו. מורן רוט, דייויד לוגן וקיינר־מדלי סיימו את תפקידם. אלכס טיוס יחזור כישראלי. שוב מחליפים חצי קבוצה. קשה לדבר על המשכיות.