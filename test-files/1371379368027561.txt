שני עשורים מההקמה: פעילות מי עדן נמכרת לפי שווי של 240 מיליון יורו - שוק ההון
מי עדן מעיינות, החברה הבורסאית המחזיקה בכ-70% מהפעילות בישראל ובאירופה, תקבל כ-120 מיליון שקל נטו ■ הרוכשת - קרן ההשקעות הפרטית רואן קפיטל   (15)   כשני עשורים לאחר שהוקמה, close מי עדן נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני מי עדן מעיינות דיווחה הבוקר כי מכרה את פעילותה בישראל ובאירופה לידי קרן רון קפיטל ( Rhône Capital ) לפי שווי של 240 מיליון יורו (כ-1.2 מיליארד שקל). 
מאחר שהפעילות מוחזקת בידי החברה הבת (70%) עדן הולנד, חלקה של מי עדן מעיינות בעסקה עומד על 70 מיליון יורו. אולם, התמורה נטו בסופו של דבר צפויה להסתכם ב-24-24 מיליון יורו (כ-120 מיליון שקל), בניכוי הלוואות בעלים והוצאות עסקה שונות. 
מחיר המכירה הסופי נמצא ברף התחתון של טווח השווי לעסקה, כפי שהוערך בשוק במהלך החודשים האחרונים. עם פרסום הדו"חות הכספיים לרבעון הראשון של 2013, מי עדן מעיינות דיווחה כי העסקה צפויה להיסגר במחיר הנמוך מ-170 מיליון שקל. כתוצאה מכך, מניית החברה צנחה במהלך המסחר ב-34%, כך ששווייה של מי עדן מעיינות עומד כעת של 113 מיליון שקל - מעט מתחת לשווי העסקה הסופי. 
מי עדן צילום: עופר וקנין קרן רואן קפיטל הינה קרן פרייוט אקוויטי שנוסדה בשנת 1996. הקרן הינה גלובלית ומתמקדת בהשקעות בפעילויות מובילות עם נוכחות פן-אירופאית או טרנס-אטלנטית בעלות פוטנציאל צמיחה רב לאומי. לרואן משרדים בלונדון ובניו יורק ונכון להיום היא מחזיקה בפורטפוליו השקעות מגוון כולל השקעות בכימיקלים, מוצרי צריכה, מזון, תעשיה, כריה ותובלה. 
במהלך התקופה האחרונה פועלת מי עדן הולנד למימוש אסטרטגיה עסקית חדשה, הכוללת הגברת הפעילות בשוק הקפה על חשבון הפעילות המסורתית בתחום כדי ובקבוקי המים. הקרן החדשה עתידה להמשיך ולהשקיע בפעילות הקפה, ולהרחיבה באירופה. 
מנכ"ל מי עדן הולנד, רענן זילברמן, שימשיך לנהל את החברה גם תחת הקרן החדשה, הדגיש שהרכישה מהווה הזדמנות להאיץ את ההתרחבות. "האסטרטגיה העסקית, כפי שהותוותה בשנים האחרונות, הכוללת פיתוח נוסף של סל מלא של מוצרי מים ושירותים נלווים, במקביל לפיתוח שירותי קפה למשרדים ובתים, דורשת השקעות משמעותיות בשיווק, ציוד, פיתוח עסקים וברכישת חברות משלימות. 
"אנחנו בוחנים גם את האפשרות להיכנס לשווקים בינלאומיים נוספים, ובמיוחד למזרח אירופה, בה הדרישה למים מינראליים גוברת. אנו שמחים לשתף פעולה עם קרן רואן בישום החזון המשותף ומאמינים כי לניסיונה של רואן ביצירת ערך לפעילויות נרכשות, תהייה תרומה משמעותית להמשך התפתחותה של  החברה". 
בעלי המניות היוצאים - רוני ויהודה נפתלי (70%) וקרן אוך זיף (27.25%) - החליטו לממש את החברה כחלק מהסכם ההשקעה שנחתם בין האחים נפתלי לקרן ב-2007. הקרן השקיעה אז כמה עשרות מיליוני יורו בחברה והעניקה לה הלוואת בעלים של כ-25 מיליון יורו. כחלק מההסכם, ניתנה לקרן אופציה שנכנסה לתקוף במהלך דצמבר 2012, לממש השקעתה ולאלץ גם את שאר בעלי המניות למכור את מניותיהם.