קרן המטבע הבינלאומית צופה סיכונים גוברים לכלכלת ארה"ב
הסיכונים לכלכלה האמריקנית נוטים להתגבר, כך מעריכה קרן המטבע הבינלאומית, בדוח שנתי שפרסמה היום (ו') על כלכלת המדינות החברות בה.
הקרן מציינת כי שיעורי המס הגבוהים יותר והקיצוצים בהוצאות שנכנסו לתקוף בחודשים האחרונים עלולים להשפיע יותר מכפי שנחזה תחילה, ויקשו על הצריכה בארה"ב ברבעונים הקרובים.

עוד מודאגת הקרן מהתפרצות מחודשת של מתיחות כלכלית בגוש האירו, מה שישפיע על ארה"ב מבחינת הסחר שלה עם יבשת אירופה. הקרן ממליצה לארה"ב להעלות את תקרת החוב ולצמצם את הגרעון לטווח הארוך.