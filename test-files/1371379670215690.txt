פרשת נסטלבאום: הלשכה המשפטית חזרה בה מחוו״ד נגד ועדת האתיקה - מדיה ושיווק
אמיר גילת פנה ללשכה המשפטית בבקשה להוציא חוו"ד על ההחלטה, ונקבע כי החלטת ועדת האתיקה התקבלה בניגוד לנוהל ■ אלא שלאחר מכן, הוציאה היועצת המשפטית של הרשות מכתב נוסף בו הבהירה כי החוו"ד התקבלה רק לאחר שגילת האיץ בהם להוציא אותה וללא בירור עם יו״ר הוועדה   (7)   החלטת ועדת האתיקה של רשות השידור, לפיה יש להשעות מתפקידו את מנהל חטיבת החדשות בערוץ 1, משה נסטלבאום, מעוררת סערה ברשות. הלשכה המשפטית ברשות הוציאה חוו"ד כי התכנסות הוועדה היתה בניגוד לנוהל, אך לאחר מכן הבהירה כי חוות הדעת נכתבה לפני בירור של פרטי המקרה עם כל הצדדים. 
יו״ר הרשות, אמיר גילת, פנה ללשכה המשפטית בבקשה להוציא חוות דעת על ההחלטה, ועו״ד ליאת פיינרו קבעה כי החלטת ועדת האתיקה התקבלה בניגוד לנוהל. אלא שלאחר מכן הוציאה היועצת המשפטית של הרשות, חנה מצקביץ׳, מכתב נוסף שבו הבהירה כי חוות דעת התקבלה רק לאחר שגילת האיץ בהם להוציא את חוות הדעת וללא שנערך בירור עם יו״ר ועדת האתיקה, השופטת (בדימוס) בלהה כהנא.

נגד נסטלבאום הוגשה תובענה בנציבות שירות המדינה, לפיה הוא הטריד מינית באופן מילולי שני עובדים ברשות השידור, רותם אברוצקי ויגאל רביד. הוועד המנהל של הרשות קבע כי היות וההאשמות ״אינן על הצד החמור״, אין סיבה להשעות את נסטלבאום - למרות המלצת הנציבות להשעותו. מנגד, ועדת האתיקה הודיעה כי יש להשעותו. 
בחוו"ד שהועברה לידי יו"ר רשות השידור, כתבה עו״ד פיינרו כי כינוס ועדת האתיקה היה בניגוד לנוהל, ויש לכנסה שוב ולאפשר לכל הנוגעים בדבר להביע את עמדתם. 
משה נסטלבאום. המבקר יבחן את סוגיית המכרזים ברשות השידור צילום: דני שטרק אלא שחוות דעת זו התקבלה ללא שנערך בירור ראשוני עם כהנא, מפני ששהתה בחו״ל. במכתב ששיגרה מצקביץ׳ ליו״ר הרשות, ולכן הבהירה כי חוות הדעת עסקה בכל ועדות רשות השידור, ולא דווקא בוועדת האתיקה, התבססה על נתונים שגילת עצמו העביר. עוד כתבה מצקביץ׳ כי ״מאחר שהאצת בנו עם חוות דעת, לא הצלחנו לקבל את התייחסות יו״ר הוועדה ששהתה בחו״ל״.