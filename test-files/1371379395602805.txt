הפצצת הכור בעיראק והמכתב הסודי של פרס - חדשות
ב-7 ביוני 1981, ערב חג השבועות, המריאו שמונה מטוסי F-16 ושישה מטוסי F-15 מבסיס חיל האוויר בצפון סיני לכיוון עיראק. הם עברו בדרך במרחב האווירי של סעודיה וכשהגיעו לכור הגרעיני, כ-17 ק"מ דרומית-מזרחית לבגדד, הטילו פצצות במשקל כולל של 10 טונות והרסו כליל את המתקן. לאחר כשעתיים ו-40 דקות שבו המטוסים בשלום לבסיסם. 
  

מפת המבצע 
  
השבוע לפני - לכל הכתבות 

  
"ידיעות אחרונות" פרסם כי ב-17:00 אחר הצהריים, כשעה לאחר שהמטוסים המריאו לעיראק, זימן ראש הממשלה מנחם בגין את שרי הממשלה לביתו בירושלים. השרים לא הופתעו מההודעה על המבצע כיוון שכבר באוקטובר 1980 הגיעה הממשלה למסקנה כי אין מנוס מפעולה שמטרתה השמדת הכור. בגין הודיע שהמשימה נמצאת בעיצומה והשרים המתינו במתח רב. הרמטכ"ל, רב-אלוף רפאל איתן , עמד בקשר עם הטייסים ועדכן את ראש הממשלה על מהלך הפעולה. בשעה 17:40 התקשר איתן והודיע כי הפעולה הצליחה. 

(צילום: ארכיון ידיעות אחרונות) 
(צילום: ארכיון ידיעות אחרונות) 
(צילום: ארכיון ידיעות אחרונות) 
(צילום: ארכיון ידיעות אחרונות) 
(צילום: ארכיון ידיעות אחרונות) 

  בגין פנה אל אחד השרים והעיר: "תראה איזה עם אנחנו. יש לנו גנבים, אנסים, שודדי זקנות - ויש לנו בחורים כאלה שעשו מלאכה נפלאה. מלאכה שיש להתגאות בה". 

  
ראש הממשלה אמר כי ההחלטה התקבלה כמה חודשים לפני כן. "אבל היו מכשולים. היו שיקולים שונים והיו דחיות מספר, עד שהגענו למצב שבו היה ברור לנו שאם לא נפעל עכשיו, אולי כבר נאחר את המועד. ביולי או בספטמבר הכור הזה, לפי הידיעות המוסמכות שקיבלנו, היה אמור להיות 'חם'". הוא טען כי אם ישראל הייתה תוקפת את הכור אחרי שהופעל, רבבות חפים מפשע היו נפגעים בבגדד מהקרינה. 
  

(צילום: ארכיון ידיעות אחרונות) 
  

(צילום: ארכיון ידיעות אחרונות) 

  פרופ' יובל נאמן , חבר הוועדה לאנרגיה אטומית באותה תקופה, לא הופתע מהפעולה. הוא אמר כי אלמלא השמדת הכור היו בידי עיראק פצצות גרעיניות תוך שנתיים או שלוש, וכי אינו מאמין בכל ההצהרות שעיראק מקימה כביכול כורים גרעיניים לצרכי שלום ופיתוח. לדבריו, הוא משוכנע כי למדינה זו יש אינטרס חד משמעי לייצר פצצת אדום כדי לחסל את מדינת ישראל. "פיצוץ הכור הגרעיני בבגדד על-ידי חיל האוויר שלנו, כאשר כל מטוסינו חזרו בשלום היה יום של סיפוק גדול ואמיתי בשבילי", סיפר נאמן. 

  התפעלות וגינויים בעולם 
בעולם התפעלו מהפעולה הישראלית והשוו אותה ל מבצע אנטבה , שנערך חמש שנים קודם לכן. אבל מנהיגי העולם לא שלחו ברכות לירושלים. ארצות הברית, על-פי הוראתו האישית של הנשיא רונלד רייגן , גינתה בחריפות את תקיפת הכור בעיראק, כתב רון בן ישי מוושינגטון. הנשיא האמריקני הורה למחלקת המדינה לדווח לקונגרס בתוך ימים על נסיבות התקיפה, כדי שהסנאט ובית הנבחרים יוכלו להחליט אם הפרה ישראל את ההסכם, שלפיו היא רשאית להשתמש בנשק אמריקני אך ורק למטרות הגנה. 
  

(צילום: ארכיון ידיעות אחרונות) 
(צילום: ארכיון ידיעות אחרונות) 
(צילום: ארכיון ידיעות אחרונות) 
(צילום: ארכיון ידיעות אחרונות) 
(צילום: ארכיון ידיעות אחרונות) 

  גם נשיא צרפת פרנסואה מיטראן גינה את ישראל וכך גם ראש הממשלה שלו, שהאשים את ירושלים בהגברת המתיחות במזרח התיכון. שקט, מפציצים "ההחלטה החשובה בחיים" / רועי מנדל ראש המוסד, ראש אמ"ן וסגן שר הביטחון התנגדו, ידין עורר דרמה, אבל גם הפתק מפרס המודאג לא עצר את בגין מתקיפת הכור בעיראק. הדחיות, הדיונים והטלפון של עזר ויצמן לאשת השר - האנשים שהיו שם מספרים איך הכל נוהל הרחק מעין הציבור לכתבה המלאה בלונדון אמרו כי הפעולה מסכנת את השלום באזור, ביום שבו הכותרת הראשית ב"דיילי מייל" הייתה "ישראל השמידה את פצצת האטום הערבית". בקהיר כינו את התקיפה "פרובוקציה" ובלשכת הנשיא אנואר סאדאת אמרו כי מדובר בנזק לשלום. 

  בימי המלחמה הקרה , במוסקבה טענו כי "התוקפנות הישראלית הבלתי מוסווית והשחצנות נגד המדינה הערבית הריבונית עיראק לא נעשתה בלי גושפנקה של וושינגטון". ברית המועצות האשימה את ישראל ב"פעילות אינטנסיבית ליצור נשק גרעיני בכור בדימונה בנגב". בסין אמרו כי זו "פעולה פראית, הקוראת תגר על נהלי ההתנהגות הבינלאומיים ומגבירה את המתיחות במזרח התיכון". 

  

(צילום: ארכיון ידיעות אחרונות) 
(צילום: ארכיון ידיעות אחרונות) 
  בעיראק של סדאם חוסיין דרשו ממועצת הביטחון לסלק את ישראל מ האו"ם ולהטיל עליה סנקציות. במקביל העריכו מומחים צבאיים כי עיראק לא תגיב לתקיפה, כיוון שאם טילי הסקאד שלה יקודמו לכיוון גבול ירדן הם יושמדו על-ידי ישראל, ואם חיל האוויר העיראקי ינסה לתקוף בישראל, מטוסיו יופלו. דובר המשלחת העיראקית לאו"ם הכריז שארצו אינה שוקלת פעולה מלחמתית נגד ישראל ושהיא יוזמת תגובה פוליטית הולמת. 

  
עיראק המעיטה בהערכת חומרתה של המהלומה שניחתה על התוכנית האטומית שלה, עלה מבין דפי העיתונים של יוני 1981. השר העיראקי סעדון חמאדי התייחס לתקיפה ואמר: "הכל יודעים שישראל עשתה את כל אשר לאל ידה כדי להפריע למאמציה של עיראק לפיתוח מערכת בסיסית של אנרגיה גרעינית, בו בזמן שלישראל יש נשק גרעיני, כפי שהודתה. המתקנים האטומיים העיראקיים הוקמו למטרות של שלום. הסוכנות האטומית הבינלאומית בדקה אותם ואישרה כי הביטחונות המופעלים בהם מספקים אותה". הוא גינה את ישראל בטענה שקבעה "כללים חדשים" כדי לצדיק את פעילותיה. "שום מדינה ערבית איננה בטוחה מפניה ואינה נמצאת מחוץ לתחום התוקפנות שלה", סיכם השר העיראקי. 
  

(צילום: ארכיון ידיעות אחרונות) 
  

(צילום: ארכיון ידיעות אחרונות)   

  
כמה ימים לאחר התקיפה הורה ממשל רייגן להשעות מסירת ארבעה מטוסי F-16 שעמדו להגיע לישראל. "החלטת רייגן באה להפגין את מורת רוחו מהפצצת הכור הגרעיני העיראקי", מסר אז דובר הבית הלבן. לדבריו, רייגן היה "מופתע ומזועזע" כאשר שמע לראשונה על המבצע הישראלי להשמדת הכור בעיראק. 
  פרס נגד בגין ולהפך 
יו"ר מפלגת העבודה שמעון פרס האשים את בגין שהוא מנהל את ענייני המדינה בכפוף לשיקולי בחירות. הוא אמר כי ראש הממשלה פועל בקלות דעת ו"כנראה אין גבול לחוסר האחריות שלו". הבחירות התקיימו כמה שבועות אחר הפעולה. 
  

(צילום: ארכיון ידיעות אחרונות) 

  ההתבטאות של פרס באה בעקבות הודעתו של בגין כי יריבו הפוליטי הגדול הביע התנגדות עקרונית להפצצת הכור. "אני זוכר שהוא התנגד באורח עקרוני לעצם ההפצצה בלי קשר לתאריך", אמר אז בגין. פרס זעם על כך שבליכוד פרסמו את "המכתב הסודי" ששלח לראש הממשלה בחצי צופן. 

  
במסמך עצמו נכתב: "אני מרגיש שזוהי חובתי האזרחית העליונה לייעץ לך בכל כובד הראש והשיקול הלאומי להימנע מהדבר. אני מצרף את קולי ואין זה קולי בלבד לאלה האומרים לך - לא לעשות. ובוודאי שלא בעיתוי ובתנאים הנוכחיים". פרס עצמו טען כי התנגד לתקוף את הכור ערב הבחירות בצרפת. 
  

(צילום: ארכיון ידיעות אחרונות) 
בגין מול פרס ומנהיגים בעולם (צילום: ארכיון ידיעות אחרונות) 
  
בהמשך טען פרס לרצח אופי. "הם טוענים שאני לא אמין - אבל לא הוכח עד היום חוסר אמינות מצידי". הוא תקף בחריפות את ראש הממשלה: "בגין הביא את ישראל אל סף עימות ומלחמה. הוא הפיל שני הליקופטרים, דבר שלא מנע ולא הפסיק הרג הנוצרים ואז הכניסו הסורים את הטילים. אחרי מה שקרה בעיראק – קשה לפתור את בעיית הטילים בלבנון". 

  "50 אלף הרוגים בגוש דן" 
מי שמתח ביקורת על אלו שתקפו את ישראל היה חברו למפלגה של פרס, יצחק רבין , שהתייחס להחלטה האמריקנית להשעות את העברת המטוסים. בטור ל"ידיעות אחרונות" כתב: "למיטב זכרוני, ההחלטה האחרונה למנוע נשק מישראל היא תקדים ביחסי שתי המדינות ולכן היא חמורה מאין כמוה. אז והיום הגרעין האיראני והתקדים העיראקי / אורי בר-יוסף התקדים של הפצצת הכור העיראקי ב-1981 אינו מבטיח טובות לפעולה צבאית באיראן, שכן בטווח הארוך היא לא הביאה לתוצאות המיוחלות לכתבה המלאה 
 אין לעבור על כך לסדר היום בשום פנים ואופן. על שני בתי הקונגרס להבהיר את חומרת המעשה של ממשל רייגן". 

  במקביל, שר החקלאות אריאל שרון אמר בראיון ל"ידיעות אחרונות" כי לוּ עיראק הייתה מייצרת פצצת אטום ומטילה אותה על גוש דן היו 50,000 הרוגים ו-150,000 נפגעי קרינה. סכנה לא פחות חמורה לדבריו הייתה שאיום כזה היה תלוי מעל לראשנו והסחטנות שהייתה באה בעקבותיו. שרון דחה את הטענה כאילו ההחלטה על הפצצת הכור נבעה משיקולי בחירות. "תאר לעצמך איזו מכה היה הליכוד סופג בבחירות אילו חלילה הייתה תקלה", הוא אמר. לדבריו, כל התהליכים המדיניים מוצו ולא הייתה דרך אחרת אלא לתקוף. 

  איראן סייעה? 
תקיפת הכור באה בזמן שעיראק נלחמת באיראן . ה"סנדיי טלגרף" דיווח כי כאלף תצלומים ממטוסי פנטום איראניים הם שאיפשרו לישראל לתכנן את ההפצצה המדויקת. צילומי האוויר, נטען, הגיעו לישראל באמצעות מעצמה מזרח תיכונית או מעצמה ערבית. 
  

(צילום: ארכיון ידיעות אחרונות) 

  "המוסד הישראלי השיג את הצילומים, שכן איראן הייתה נכונה לעודד את הרעיון של תקיפת הכור העיראקי, אך בשום אופן לא הייתה מוכנה לקיים מגע ישראל עם ישראל", צוטט הדיווח. "תצלומי האוויר נעשו על-ידי טייסים איראנים, כאשר תקפו את הכור ליד בגדד בספטמבר 1980 ובטיסות אחרות". בצילומי המטוסים האיראניים, לפי העיתון הבריטי, נראו כל מתקני הגרעין בכור וכן עמדות הנ"מ, טילי SA2 ותותחים נגד מטוסים. 

  ב"סנדיי טיימס" פורסם לאחר התקיפה כי חקירה הוכיחה מעל לכל ספק שעיראק אכן התכוונה לבנות פצצה גרעינית במתקן שלה ליד בגדד. חקירת העיתון, שלדבריו הייתה מדוקדקת, העלתה כי משקיפי סוכנות האטום הבינלאומית "ציינו מצב עובדתי ברגע מסוים, אך לא לקחו בחשבון את מה שניתן לפתח בעתיד באותו כור".