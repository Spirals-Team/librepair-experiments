מועדון תל-אביבי שלא מנע עישון ישלם פיצוי של 1.1 מיליון שקל - דין וחשבון
בעלי ה-"בלה שלומקינס" לא היו מרוצים מפסק הדין שקבע תחילה בית המשפט המחוזי ודרש תשלום של 90 אלף שקל   (63)   מועדון ה-"בלה שלומקינס" בתל אביב שלא מנע עישון בתחומו ישלם פיצוי בסך של כ-1.1 מיליון שקל שיועבר לאגודה למלחמה בסרטן. כך קבע היום (ה') הרכב שופטי בית המשפט העליון. 
התביעה הייצוגית הוגשה בשנת 2008 לבית המשפט המחוזי מרכז על ידי שלושה בליינים שטענו כי הם הגיעו לבילוי ליל שישי במועדון והבחינו כי העישון התקיים בכל שטח המועדון כולל בשולחן הקרוב אליהם. השלושה טענו באמצעות עו"ד עמוס האוזנר כי הם העירו למלצרית וזו ענתה להם "נכון, אז תעשו מה שאתם רוצים", כשפנו לעובד נוסף, נתקלו בתשובה זהה. 
הם טענו כי "לאחר שמספר ניסיונות לחפש מקום במועדון בו האוויר נקי יחסית לא צלחו, הם נאלצו לעזוב את המקום". מנגד טענו בעלי המועדון כי אין לאשר את התביעה מפני שמדובר במועדון קטן שציבור המשתמשים בו אינו רב. 
המחוזי דרש 90 אלף 
לא מצאו אוויר נקי צילום: רויטרס לפני כשנתיים וחצי קיבלה שופטת בית המשפט המחוזי בתל אביב, מיכל נד"ב את התביעה הייצוגית וחייבה את המועדון ובעליו בפיצוי כולל בסך של 90 אלף שקל שיועבר לאגודה למלחמה בסרטן. כמו כן, הם חויבו לשלם לתובעים המייצגים גמול של 15 אלף שקל, וכן חויב לשלם לעורך-דינם שכר טרחה בסף של 45 אלף שקל. 
כתבות נוספות באתר TheMarker 
■ בזכות התחרות: הצרכן חסך 3.2 מיליארד שקל בשוק התקשורת ב-2012 
■ הבנק המרכזי של אירופה הוריד את תחזית הצמיחה לגוש היורו 
בעלי המועדון לא היו מרוצים מפסק הדין והגישו ערעור לבית המשפט העליון. מנגד הגישו התובעים הייצוגיים גם הם ערעור שכנגד בו טענו כי הסכום שנקבע בפסק הדין אינו מבוסס על מספר המבקרים במקום והוא נמוך מידי. בדיון שהתקיים באחרונה בבית המשפט העליון, הציע הרכב השופטים מרים נאור, ניל הנדל וצבי זילברטל לצדדים להגיע להסדר. על פי ההסדר אליו הגיעו הצדדים הפיצוי יוגדל לסך של כ-1.1 מיליון שקל. 
האגודה למלחמה בסרטן מסרה כי היא מברכת את בית המשפט העליון על פסק הדין המחייב בעלי פאב שלא מנעו עישון לשלם פיצוי העולה על מיליון שקל. האגודה למלחמה בסרטן מקווה, כי החלטת בית המשפט תרתיע בעלי מקומות ציבוריים שבהם לא נאכף איסור העישון. כמו כן, האגודה מודה למערכת בתי המשפט, הן המחוזי והן העליון, על החלטה חשובה זו. עוד מוסרת האגודה, שסכום זה לכשיתקבל, יוכל לסייע בחיזוק פעילותה הענפה של האגודה רבת השנים למניעת עישון, שהינו גורם המוות מספר אחד הניתן למניעה.