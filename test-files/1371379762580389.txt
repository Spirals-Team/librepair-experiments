וויצ'יץ' צפוי להחליף את שלף כמנהל מכבי ת"א
ביום שאחרי אובדן האליפות, במכבי ת"א נוקטים בצעדים ראשונים. היום (ו') נערכה פגישת הנהלה שנקבעה כבר לפני שבועיים, ללא קשר להפסד 86:79 אמש (ה') למכבי חיפה במשחק גמר הפלייאוף, ובה עלה כי מנהל הקבוצה גור שלף צפוי לסיים את תפקידו אחרי קרוב לארבע שנים. שלף למד על הנושא מהתקשורת בזמן שנכח בישיבה, לפני שבהנהלה שוחחו איתו. ל-ynet ספורט נודע כי שלף עשוי להישאר במועדון כחבר הנהלה בתחום המקצועי. 
  
מכבי חיפה אלופה - כל הידיעות: אליפות היסטורית למכבי חיפה - סיקור המשחק קוז'יקרו: "יש אוהדים ששמחים בשבילנו" אליהו: "מגוחך להפסיד כך אליפות" גל מקל נבחר לשחקן השנה  

  
עוד לפני משחק הגמר, במכבי ת"א דנו בשבועות האחרונים באפשרות לסיים את תפקידו של שלף, בשל אי שביעות רצון מצד חלק מחברי הנהלה בנוגע להתנהלותו של הקפטן לשעבר, גם מול השחקנים וגם מול הצוות המקצועי. מי שאמור להחליפו הוא ניקולה וויצ'יץ', שנותר בקשרים טובים עם המועדון גם אחרי שעזב אותו, ושיתף עם הצהובים פעולה בהשבחת שחקנים. 
   סטילס: אורן אהורני, וידאו: one
  צפו בתקציר הניצחון של מכבי חיפה 
הישיבה שתוכננה מראש, נקבעה יום למחרת הגמר על מנת שהמשקיעים החדשים ריצ'ארד דיץ ובן אשכנזי, שהגיעו לארץ מארה"ב ל-24 שעות בלבד יוכלו לקחת חלק בפגישה. אחרי הישיבה מכבי הודיעה רשמית כי מימשה את האופציה שלה על ריקי היקמן, שימשיך לעונה נוספת. הקבוצה גם הגיעה להסכמות עם שון ג'יימס על חוזה לארבע עונות. 
  
נושא המאמן דייויד בלאט לא הובא לדיון, ובכל מקרה, בשלב הזה הדעות חלוקות במיוחד בתוך חברי ההנהלה סביב המשך דרכו. יש לזכור כי למאמן עדיין עומד חוזה בקבוצה לעונה נוספת ולפחות בימים הקרובים, הנהלת הקבוצה לא תקבל החלטה מרחיקת לכת בנושא זה. 
  

גור שלף. עוזב את מכבי (צילום: אלי אלגרט) 
  
ההלם מאובדן האליפות הפך להתקפה מצדם של הצהובים, על התקשורת ובעיקר על השיטה שבמשחק אחד נקבעת אליפות, ללא קשר למה שהקבוצה עשתה במהלך העונה. הצהובים, שאתמול התקשו להתמודד עם ההפסד הקשה, יחלו בימים הקרובים בבניית הקבוצה לעונה הבאה וכמו בשנים האחרונות שוב יצטרכו לבנות סגל חדש. 
  
שון ג'יימס : "זה היה הפסד קשה, אני חושב שהתחרינו ויכולנו לנצח, וההפסד מאכזב וקשה. אנחנו ידועים כמי שעושים את הדברים הקטנים ולא עשינו את זה אתמול. זו לא האווירה ששינתה משהו. אנחנו רגילים לאולמות קשים יותר, הם עשו את העבודה שלהם ושיחקו טוב ואנחנו לא. אני מאוד מאוכזב, מכבי נבנתה לאליפות, לא משנה מול מי ואיפה אנחנו משחקים ואני עצוב שהפסדנו. אני חושב שזו כן הייתה עונה מוצלחת עד המשחק אתמול". 
  צילום: אביעד נלביצקי
  צפו בחגיגות של מכבי חיפה אל תוך הלילה 

דווין סמית' : "זה היה ערב רע, עשינו הרבה טעויות והם שיחקו טוב יותר מאיתנו וניצחו. ברור שהשיטה של משחק אחד זה לא ממש נורמלי, זה לחיות או למות ואין מחר, אז כל אחד יכול להביס כל אחד בערב נתון והם ניצחו אותנו אתמול. אני עוד לא יודע מה יהיה איתי בעונה הבאה, אני מאמין שבימים הקרובים נדע יותר". 
  
ריקי היקמן : "צריך לתת הרבה קרדיט לחיפה, הם שיחקו משחק נהדר, זה משחק אחד והכל יכול לקרות והם עשו את זה כמו שצריך. אני לא חושב שחיפה רצו יותר מאיתנו, הם פשוט שיחקו טוב יותר. זה מאוד מאכזב בשביל המועדון ובשבילי באופן אישי, זה היה משחק על האליפות ולא הצלחנו לעשות את זה. ההגנה שלנו לא הייתה חזקה כמו בדרך כלל. עשינו כמה טעויות והם גרמו לנו לשלם על הטעויות האלה. בסופו של דבר זה היה משחק אחד, היה להם יתרון ביתיות ואני לא יכול לומר יותר מזה".