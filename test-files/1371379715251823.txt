תוכנית עסקית וניהול מעצב
כאשר מכינים תוכנית עסקית ניתן להחליט להשתמש בניהול מעצב באופן הבא:
המנהלים הם דמויות ניהוליות אשר משפיעות על עובדיהם, יכולות לסחוף אותם ולגרום להם לפרוץ גבולות, המנהלים יכולים לגרום לעובדים לפעול מתוך מחויבות פנימית ולאו דווקא מתוך שיקולי כדאיות אישית. ישנם ארבעה רכיבים תחת קטגוריה זו של יצירת מחויבות פנימית:
• התייחסות אינדיבידואלית: המנהל מכיר בקיומם של הבדלים בצרכים וביכולות של אנשים שונים ונותן תשומת לב מיוחדת לצורכי ההתפתחות האישיים של כל אחד מעובדיו. המנהל נותן לעובדיו הזדמנויות רבות ללמידה ומעניק סביבה תומכת להתנסות מבלי לחשוש מטעויות. הוא מרבה לקיים קשרי גומלין אישיים ומקפיד להיות נגיש וזמין. • אתגור אינטלקטואלי: המנהל משתמש בגישה שטעויות הן חלק בונה של תהליך הלמידה. הרעיון הוא לעודד את העובדים לבחון בעיות מזוויות רבות שייתכן כי לא הובאו בחשבון לפני כן וכך.  בעזרת שיטה זו, משתפרות יכולות העובדים לפתור בעצמם את הבעיות הנוכחיות כמו גם בעיות עתידיות אשר טרם חשבו עליהן. • הנעה השראתית: האנרגיה, היוזמה, העקשנות והיכולת לראות את פני העתיד. ההשראה מייצגת את האיכויות הניהוליות אשר מניעות את העובדים להשיג רמות יוצאות מן הכלל של הישגים, הן במונחים של ביצוע והן במונחים של התפתחות אישית. • השפעה כמודל לחיקוי ולהזדהות: נתינת דוגמא לעובדים על ידי ניהול המציב מופת מוסרי והתנהגותי, אשר גורם להם להזדהות עם איתו ולחקות את דרכי פעולתו. מנהלים כאלו מפגינים עוצמה, ביטחון עצמי, עקביות ודבקות במשימה. רכיב זה מייצג את הרמה הגבוהה ביותר של המנהיגות המעצבת. ניהול מתגמל: • ניהול מתקן פאסיבי: מנהל המפגין סגנון ניהול מעין זה בדרך כלל יגדיר לעובדיו תקנים כלליים לביצוע, ואחר כך יימנע מכל מעורבות באופן הביצוע- כל עוד לא מתגלות טעויות או תקלות. • ניהול מתקן אקטיבי: המנהל משקיע אנרגיה רבה במעקב ובבקרה צמודה על צעדי עובדיו ומנסה לאתר תחומים מועדים לפורענות ולתן בעיות אפשריות במהירות המרבית. • תגמול בונה: מנהל המציב בפני עובדיו בצורה ברורה ומובנת את המטרות ואת היעדים שיש להשיג, וקובע מי אחראי להשגתם. כמו כן, הוא מקפיד להבהיר לעובדיו מהו התגמול שיזכו לו בתמורה לעמידתם באותם יעדים מוסכמים. המנהל נוטל חלק פעיל ב המשימה.