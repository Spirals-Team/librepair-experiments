הצעת הממשלה: בנקים יורשו לשלוט ב-10% ממונופולים - שוק ההון
המשמעות של ההצעה החדשה היא שבעלי הבנקים בישראל יוכלו לשלוט בכל חברות הסלולר או ביבואניות הרכב   (35)   הממשלה מתקפלת? ח"כ עופר שלח (יש עתיד) הגיש בשם הממשלה הצעה מחודשת בחוק הריכוזיות לפיה הבנקים יוכלו לשלוט עד 10% במונופולים, ובחברות ריאליות לא משמעותיות. כלומר, חברות ריאליות שהיקף המחזור והאשראי פחות מ-6 מיליארד שקל בשנה. 
הצעה זו שונה מהותית מההצעה שגיבש שלח בשבוע שעבר בוועדת הכספים שלפיה על הבנקים וגופים פיננסים יאסר לשלוט בחברות ריאליות והם יוכלו להחזיק מניות בשיעור של עד 20%. 
כמו כן, בהצעה שגיבש שלח בשבוע שעבר הוצע שגוף פיננסי משמעותי לא יורשה להחזיר בגוף ריאלי בענף שיש בו ריכוזיות על פי רשימת 120 הענפים שהגדירה הלשכה המרכזית לסטטיסטיקה והקריטריונים של הממונה על ההגבלים העיסקיים לענף שיש בו מונופול או קבוצת ריכוז. 
כתבות נוספות באתר TheMarker 
■ נחשפו שמות של מאות ישראלים עם מקלטי מס: היכנסו וחפשו 
■ אלה הם שומרי הסף שנתנו לחסן להשתולל ככה עד עכשיו 
  
שלח נפגש בסוף השבוע עם מוריס דורפמן סגן יו"ר המועצה הלאומית לכלכלה וחברה, וכן עם המשנה ליועץ המשפטי לממשלה עו"ד אבי ליכט. ההצעה תוגש לועדת הכספים שתמשיך הבוקר בדיוניה בחוק הריכוזיות. ההצבעה על הסעיף האוסר על אחזקות צולבות צפויה להיערך מחרתיים (יום ג'). 
שלח אמר בתגובה כי "הנושא בדיון. לא אדון בכך עד שיהיה דיון. ההחלטות יהיו השבוע". 
ח"כ אראל מרגלית (עבודה) שהוביל בשבוע שעבר תמיכת ח"כים בהצעה להחמרת הריכוזיות אמר בתגובה כי "ברגע האחרון נראה כי יש עתיד לריכוזיות. הם חזרו בה ונותנים לבעלי הבנקים להמשיך לשלוט בכל חברה ריאלית אם החברה הריאלית היא פחות מ-6 מיליארד שקל. כל העבודה שעשינו לפרק את הריכוזיות ולהפריד את החברות הריאליות המשמעותיות ובין הבעלים של הבנקים הפיננסים חוץ מכמה חברות הלך לטימיון. השאלה היא מה קרה לעופר שלח? מי לחץ עליו?". 
מההקלות החדשות עשויים להרויח שרי אריסון, המחזיקה בבנק הפועלים ובתעשיות מלח ואייפאקס במחזיקה בפסגות ובתנובה. 
מקורב לדיוני הוועדה אמר כי ההצעות שיביא שלח היום לישיבה הן חמורות, ויש להילחם בהן, אם רוצים לקדם את המשק כדי שיהיה חופשי מאינטרסים צולבים ויוכל לצמוח בקלות יחסית. 
המשמעות של הצעתו החדשה היא שבעלי הבנקים בישראל יוכלו לשלוט בכל חברות הסלולר או בחברות יבואניות הרכב מאחר שהסף שנקבע של 6 מיליארד למוסד ריאלי משמעותי כולל מספר מצומצם ביותר של חברות במשק. בנוסף, ח"כ שלח הסכים לכך שמוסד פיננסי משמעותי יוכל להחזיק ב-10% במונופולין ושגם בעל השליטה בו יוכל להחזיק ב 5% נוספים. 
לדוגמה, על פי ההצעה של שלח בנק הפועלים יוכל להחזיק 10% מקוקה קולה ושרי אריסון תוכל להחזיק ב-5% נוספים במונופול קוקה קולה. על פי כלכלנים בכירים, כללים אלו לא רק שלא יקטינו את הריכוזיות במשק אלא שהם יאפשרו להגדילה באופן דרמטי ומסוכן ובכך יגרמו לעלייה ביוקר המחייה ולהגדלת הסיכון המערכתי. 
עוד כתבות בנושא פישר זיהה את סכנת השילוב בין ריאלי לפיננסי - אך לא האיץ הטיפול בה 16.06.2013 | 07:27 חלקם היחסי של הבנקים בהכנסות המדינה עולה על חשבון חברות הסלולר 10.06.2013 | 12:17 יו"ר מרצ, זהבה גלאון, אמרה בתגובה להצעת שלח כי "לא לזה התכוון המחוקק כשהציע להפריד אחזקות פיננסיות מריאליות. אם אכן זו הצעת הפשרה, מדובר בכניעה ללחצים של בעלי האינטרסים הגדולים". 
גלאון הוסיפה כי "ההצעה משרתת את הטייקונים, את הבנקים הגדולים וחברות ענק כמו פרטנר ושטראוס, שימשיכו לשלוט במשק בגלל רפיסות והנפת דגל לבן של הממשלה והקואליציה. עדיף להשאיר את המצב הקיים על כנו מאשר להצביע על מתווה שמשמר את שליטת תאגידי הענק". 
גלאון הדגישה כי: "אם תתקבל ההצעה של שלח שמאפשרת לבנקים הגדולים להמשיך ולשלוט במונופולים ובחברות ריאליות בינוניות וקטנות, היא תשחק לידיהן של כמה מהקבוצות הגדולות במשק. ההצעה מאפשרת לחברות ריאליות ופיננסיות משמעותיות לשלוט בהצלבה בחברות בינוניות וקטנות. זאת הצעה מדובללת וחסרת שיניים, שתשמר את שליטת תאגידי הענק".

הצעתו המחודשת של שלח במלואה 
■ גוף משמעותי פיננסי - בעל מחזור של 40 מיליארד שקלים; גוף ריאלי, מחזור ואשראי- 6 מיליארד שקל בשנה. 
■ מונופול- מחזור המכירות הקובע של התאגיד הריאלי בשווקי מונופולין עולה על 3 מיליארד שקלים חדשים; לעניין זה יחושב מחזור המכירות של תאגיד ריאלי כסך מחזור המכירות שלו, של השולט בו ושל כל התאגידים הריאליים שבשליטתו ושבשליטת השולט בו, ולעניין השולט יחד עם אחרים, ייוחס כל מחזור המכירות כאמור לכל אחד ואחד מהשולטים בנפרד; בפסקה זו, "שוק מונופולין" - שוק שבו תאגיד ריאלי, השולט בו או תאגיד ריאלי שבשליטתו או שבשליטת השולט בו הוכרז כבעל מונופולין לפי סעיף 26 לחוק ההגבלים העסקיים, ובלבד שמחזור המכירות של מי שהוכרז כבעל מונופולין כאמור באותו שוק עולה על 500 מיליון שקל. 
■ גוף פיננסי משמעותי יוכל להחזיק ב-10 אחוזים בגוף ריאלי משמעותי או מונופוליסטי, ובלבד שאין לו שליטה. בעל השליטה בו יוכל להחזיק עד עוד 5% נוספים. ריאלי לא משמעותי תותר שליטה. 
■ גוף ריאלי משמעותי יוכל להחזיק עד 5% בפיננסי. 
■ מוסד פיננסי שאינו בנק לא יוכל לשלוט בבנק. 
■ לא תותר הצלבת דירקטורים בין ריאלי משמעותי לפיננסי משמעותי.


  
עופר שלח צילום: מיכל פתאל