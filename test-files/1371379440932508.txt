אושר בכנסת: עידוד לימודי טכנולוגיה של חיילים משוחררים - TechNation
אילטוב: "כיום מתמודדת תעשיית ההיי-טק עם מחסור הולך וגובר של מהנדסים ובעלי הכשרה טכנולוגית, מדינת ישראל צריכה לעודד את הצעירים המוכשרים לכך להשתלב בתעשיות עתירות ידע בעדיפות עליונה"   (1) הדפס   הצעת חוק עידוד לימודי הנדסה וטכנולוגיה התקבלה אתמול במליאת הכנסת. ההצעה, שיזמו חה"כ רוברט אילטוב ודוד רותם, נועדה לתקן את נוסח הסעיף המקורי של החוק לקליטת חיילים משוחררים, באופן שיחייב כי קביעת הכללים למימוש הקרן לעידוד השכלת חיילים משוחררים, העומדת כיום על סך של כ-20 מיליון שקל, תיעשה בהתייחס לצורך בעידוד ממוקד של תחומי לימוד הנדרשים למשק, ובפרט לימודי הנדסה, מדעים וטכנולוגיה. 
"הקריטריונים לבחירת התכניות והסטודנטים הלומדים בהן תומכת הקרן אינם כוללים היום התייחסות משמעותית כלשהי להעדפת תחומי לימוד נדרשים, בין היתר מאחר והדבר אינו נכלל באופן מפורש בנוסח החוק", אומר ח"כ אילטוב. 
לדברי יהודה זיסאפל שהיה שותף להצעת החוק, נשיא קבוצת רד בינת יו"ר רד תקשורת, ומי שייסד את תוכנית "אופקים להיי-טק" (המעניקה תמיכה לחיילים משוחררים להתקבל ללימודים אקדמיים), שרידות חברות ההיי-טק הישראליות תלויה ביצירתיות ובתחרותיות שלהן, המגיעות לא פעם עם כניסת צעירים למערכת. "אין ספק שהצעת החוק מאוד חשובה, שאני מקווה כי תעבור מהר בכנסת, תתרום לתחרותיות של המשק ולהיי-טק הישראלי", אמר. 
יהודה זיסאפל "כיום מתמודדת תעשיית ההיי-טק עם מחסור הולך וגובר של מהנדסים ובעלי הכשרה טכנולוגית", אמר ח"כ אילטוב. "מדינת ישראל צריכה לעודד את הצעירים המוכשרים לכך להשתלב בתעשיות עתירות ידע בעדיפות עליונה ולייצר מנגנונים שבהם כל חייל משוחרר, גם אם ידו אינה משגת, יוכל להשתלב במקצועות אלה ולהקנות לחייל משוחרר כלים לאורח חיים מכובד". 
לפוסט המקורי ב-TechTime לחצו כאן