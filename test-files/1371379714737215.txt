ראש עיריית חדרה שוחרר למעצר בית
בית משפט השלום בראשון לציון הורה לשחרר את חיים אביטן, שנעצר בחשד לביצוע עבירות שוחד והלבנת הון, למעצר בית בן שבוע. במסגרת תנאי השחרור הוא לא יוכל ליצור קשר עם איש מהמעורבים בפרשה, בהם גם אחיו וגם לא להיכנס לעירייה. בנוסף, נאסר עליו לעזוב את הארץ. גם אחיו ומנכ"ל החברה הכלכלית חדרה שוחררו הסר דיווח מפייסבוק בית משפט השלום בראשון לציון הורה היום (ראשון) לשחרר את ראש עיריית חדרה, חיים אביטן, למעצר בית בן שמונה ימים. כזכור, אביטן נעצר לאחרונה ביחד עם בכירים נוספים בעירייה בפשיטה של המשטרה, בחשד שביצע עבירות שוחד והלבנת הון. הוא שוחרר תמורת ערבות בסך 75 אלף שקלים.

כחלק מתנאי השחרור, אביטן לא יורשה להיכנס לבניין העירייה ולכל גוף הקשור אליה, גם 15 ימים לאחר תום מעצר הבית. השופט, מנחם מזרחי, קבע כי ייאסר עליו ליצור קשר עם כל המעורבים בפרשה, בהם גם אחיו. עם בנו, החשוד גם כן בביצוע עבירות, הוא יוכל ליצור קשר "שלא בעניינים הנוגעים לחקירה". הוא יפקיד את דרכונו ולא יוכל לעזוב את הארץ במשך 180 הימים הבאים.