מבולבלים?? גם אנחנו..
שלום שמי איקסית 
פעם האחרונה שהייתי פה נלחמתי למען צדקתה של נונה היקרה. זה היה מזמן... 
תודות- לעורכי הישרא שלא מחקו את הבלוג עדיין, למי שכן נכנס לקרוא את הפוסט הנ"ל (ולאלו שהיו קוראים וקוראים את הפוסט הנ"ל) תודה!
וכמובן לנונה!
 
אז הרבה השתנה מאז הפעם האחרונה, מאז שהתחלתי לצאת עם הבחור ההוא... עברנו לגור ביחד.... אנחנו מתחתנים, סיכום כללי של שנתיים.
עזבתי את מקום העבודה הקודם שלי, מסיבות של מאבקי כוח ופגיעה בכבודי (בלי להכנס לפרטים) ומאז אני, מחפשת עבודה.
עבדתי חודש וחצי בחברת סלולר, לא הצלחתי לנשום עזבתי, "אני עובדת" היום בחברה אחרת, אבל המקום הכניס אותי לדכאון רציני, ואני לא מסוגלת ללכת לעבודה יותר. 
הייתי במס' ראיונות עבודה, התקבלתי לעבודות הפשוטות שלא הסכמתי לעשותן בעודי סטודנטית... 
והיום אני מחפשת את עצמי.
 
התחושה הכללית היא שהינה "מחר " (זה לא באמת מחר- זה לא פוסט חרדת חתונה) אני מתחתנת, מביאה ילדים והדבר היחידי שיש לי לתת להם זה שכר מינימום.
שכר מינימום זה לא מספיק היום כדי לשלם שכר דירה, מאיפה יהיה לי כסף לטיטולים?
התחושה הכללית היא שיש לי תואר ראשון, שאני לא יכולה לעשות איתו דבר, שכל עבודה אותה אני מתחילה לעשות גורמת לי לשבירה כללית של הרוח, ובנוסף, ככל שהזמן מתקדם לעבר החתונה, אנחנו מוצאים את עצמנו לאט לאט במצב של עוד שנייה מינוס....
 
יאמר לזכותו של בן זוגי שהוא מאוד תומך ומבין, והוא באמת הקרן האור הכי גדולה בחיים שלי, בלעדיו אני לא יודעת מה הייתי עושה.
 
אחותי ובן זוגי, חושבים שאולי התחושה הדכאונית שיש לי קשורה ללחץ בארגון החתונה, אני לא יודעת אם זה באמת קשור, או שאני מדחיקה בצורה כל כך טובה.
האמת שכמעט סיימתי את כול ההכנות לחתונה, לפני חודשיים, (למעט דברים שעושים רק לפני החתונה, כמו הזמנות, רבנות וכ"ו) וכבר לפני חודשיים הייתה לי תחושה שהינה יעבור האירוע, אני אהיה נשואה ואז אחרי זה, השמיים יהיו כחולים, יהיו קשתות צבעוניות בכל פינה, וסוסי חד קרן יקפצו להם מגבעה לגבעה...
 
אך שנכנסתי לעבוד בעבודה החדשה ירד לי קצת האוויר והפנמתי משהו.... אחרי החתונה ישונה הסטטוס שלי במשרד הפנים לנשואה, אני אוכל להיכנס להריון בלי לחשוש איך זה יראה להתחתן עם בטן הריונית, אבל לא יותר מכך.
אני עדיין אהיה עוד אקדמאית שיצאה לשוק העבודה, שיש לה תואר בתחומים שהיא לא יכולה לעסוק בהם. שהניסיון הקודם שלה לפני כל זה היה רק באבטחה, שאינה מסוגלת לעסוק במה שלמדה ונותרה במחשבה של הסבת מקצוע.
 
להגיד את האמת אני לא יודעת לאיזה תחום לעשות הסבה, אני לא יודעת מה יהפוך אותי להיות מאושרת, ואם לא מאושרת לפחות מסופקת לו במעט, במחשבה שגם היום עשיתי משהו.
 
אחד הדברים הכי גדולים שהבנתי שהייתי בצבא זה שאני לא אוהבת לשבת מאחורי שולחן, שאני לא רוצה להיות מזכירה של איש, ושאני לא אוהבת לקום כל יום 8-17.
אחת הבעיות הכי גדולות שיש לי כרגע היא, שאני חייבת עבודה של 8-17 אם אני רוצה משפחה וילדים, יהיה לי מאוד קשה אחרת
בן זוגי עובד כול יום בוקר עד 17-18 ואם אעבוד שונה ממנו לא אזכה לראות אותו בכלל במהלך השבוע (בהנחה שהמקום שאליו אפנה לא ינסה לגרום לי לעבוד שבתות, משהו שאני לא מאמינה בו.)
 
והדבר הכי פתטי בכל התהליך של החיפוש זה המודעות שאני נפגשת בהם, 
מז'תומרת יועצת מכירות?
נו באמת תגידי מוכרת בגדים, או שכר ש7000 ש"ח בחנות בגדים, זה לא נכון, זה שכר ששואף מינימום (בד"כ לא עובדים 8 שעות עובדים 6 ליום עבודה) ואם במידה ועמדת ביעדים את תצליחי לכסות את כרטיס האוטובוס.
 
ועוד משהו, חברות השמה, שמשהו יסביר לי מה זה השטות הטפשית הזאת,התקבלת למקום עבודה את עובדת שלושה חודשיים דרך חברת ההשמה והם משלמים לך משכורת ורק אחרי שלושה חודשים את הופכת להיות עובדת של המקום? מה זה, כאילו עובדי קבלן השיטה החדשה אחרי שהפיצו שחברות קבלן זה רע? חכי שלושה חודשיים, לא יהיה לך שום וותק ואחרי שתעבדי מספיק יוכלו לפטר אותך ולא לשלם לך פיצויים כי שלושה חודשיים מתוכם את לא היית נחשבת עובדת של המקום.
 
מה קרה לימים האלו שפעם בלי ניסיון היית יכול להתקבל לעבודה והיית לומד דרך הרגליים את העבודה?? היום צצה לה לכל דבר אפילו הכי קטן מכללה, שדורשת ממך שכר שערוריתי לתקופה של סמסטר אחד (כן אפילו לא שנה, אפילו לא חצי שנה, 4 חוד' וסיימת את לימודיך האקדמאיים, ב"יעוץ השמה לענף ההיטק")
 
 
 
אז כל הזמן אומרים לי,שהדרך הכי טובה להתקבל לעבודה, היא שיטת החבר מביא חבר, או כמו שמשהו אמר לי פעם. ויטמין P.
 
אז נותר לי  למרות כל מה שכתבתי למעלה לקוות שאחד מכם קוראי, למרות שחרור הקיטור יתעלה מעל החסרונות שלי , ויעזור לי להציע את עצמי לשוק העבודה:
 
אני אקסית, מחפשת עבודה באיזור עיר החטאים, עדיפות לשעות גמישות (בהתאם ליכולותי) , עבודה מאתגרת, שלא דורשת כל הזמן ישיבה בשולחן. עדיפות למשהו שאפשר להשקיע בו כשרון ועיצוב.
אין לי ניסיון בשום דבר חוץ מעיצוב תאורה, אבל אני לא יכולה לתלות פנסים אז....
וניהול צוותי אבטחה (בכל זאת עבדתי בזה 5 שנים)
אני יודעת להדריך,
אני מאוד טובה בלתת אוזן קשבת
אני מאוד כשרונית בעבודות יד קטנות שלא דורשות מכונת תפירה 
 
מחפשת מעסיק, שיתן לי תחושה שאם אני זקוקה לעזרה הוא כאן, לצוות שיתמוך ויעזור.
 
אפילו עבודה מהבית זה נשמע סבבה...
 
 
 
 
 
אני מודה לכם שנשארתם עד כאן
איקסית