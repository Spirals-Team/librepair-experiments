אבות המזון
כולנו מכירים את פירמידת המזון ושמענו לא פעם את המושג "אכילה מאוזנת" אבל מה הם בעצם "אבות המזון" שמהם מורכבת הפירמידה, ומה החשיבות שלהם בתזונה שלנו, בהרזייה שלנו, או בהשמנה שלנו?
 
כל סוגי המזון הקיימים מורכבים מ-3 מרכיבים: פחמימות, חלבונים ושומנים.
הטעם, המרקם, והערך התזונתי של כל מזון מגיע משילובים שונים של שלושת אלו.
 

לפני לא יותר מדי זמן, התזונאים התמקדו בעיקר בערך הקלורי של האוכל שאנו מכניסים לפה - ועל כן ביססו את תוכניות ההרזיה בעיקר על ספירת קלוריות.
כיום המומחים נטשו את הגישה הזו והחלו להתמקד במקור של הקלוריות, סוג המזון שמספק אותן והשילוב בין סוגי המזונות השונים.
הרי זה ברור לכל אחד שהגוף יתייחס בצורה שונה לחלוטין ל100 קלוריות שמקורן בסוכר לבן, בחמאה ובבשר דג, וגם התועלת מהקלוריות הנ,ל תהיה שונה לחלוטין!
 
פחמימות - מקור האנרגיה הראשוני של הגוף 
 

 
קלוריות לגרם: 4
מקורות: סוכר לבן ומוצריו (סוכריות וממתקים), מזונות מקמח כמו לחם ופסטה, אורז, מזונות עמילניים כמו תפו"א, קטניות, פירות, אלכוהול (בירה, יין)
 
לפני הרבה שנים מקורות האנרגיה שסיפקו את הפחמימות היו רק פחמימות מורכבות - אורז מלא, לחם מלא, או בקיצור פחמימות לא מעובדות. הייתרון של פחמימות מהסוג הזה הוא הפירוק האיטי שלהם בגוף שמעלה את רמת הסוכר בדם לאורך זמן ומאפשר תחושת שובע לאורך זמן ארוך יותר.
מהרגע שבו האדם למד לעבד את החומרים האלו - נוצרו פחמימות מאוד פשוטות ונגישות לגוף, שמתפרקות תוך זמן מאוד מאוד קצר, וגורמות לעליית סוכר מהירה ולשובע לזמן קצר מאוד! 
(תשימו לב למשל אחרי שתייה של משהו מתוק או אכילת פרי באמצע היום לאחר פחות משעה תרגישו את הבטן מקרקרת - זה מה שאני מגברת עליו!)
הפחמימות מרכיבות יותר מ50% מתפריט המזון שלנו ובעיקרון - 4 קלוריות לגרם זה ממש לא הרבה, אבל האכילה בכמויות גדולות גורמת לעלייה בכמות הקלוריות בלי לשים לב בכלל!
בגלל הטעם הטוב - פחמימות בדרך כלל משתמשות גם כאוכל מנחם באכילה רגשית, ומעבר לזה - זה האוכל הזול והזמין ביותר בחנויות!
הפחמימות גם גורמות לגוף להפיק אינסולין - חומר שמעודד אגירת שומן בתאים בגוף.

ההרכב הכימי של מולקולת גלוקוז ושל פרוקטוז
 
אם נתבונן לרגע בהרכב הכימי של הסוכר - הוא מורכב מאטומים של  פחמן, מימן, וחמצן בשילובים שונים ביניהם. וככל שהסוכרים קטנים יותר (כמו החד סוכרים בתמונה) הגוף צריך לעשות פחות עבודה כדי לפרק אותם.
 
לסיכום - כל מי שרוצה לרזות צריך לשים לב לכמות הסוכר ולסוג הסוכר שהוא מכניס לגוף. ובדיאטת דוקאן בתחילתה וגם בהמשכה אנחנו נמנעים עד כמה שאפשר מסוכרים כדי לעודד את הגוף לצרוך אנרגיה ממקורות אחרים ו"לעבוד" קצת בשביל זה.