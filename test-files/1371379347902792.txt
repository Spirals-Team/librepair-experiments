PureContact: חייגן מבוסס מחוות
PureContact היא חייגן אלטרנטיבי ואינטואיטיבי למכשירי אנדרואיד, שמאפשר לכם להגדיר מחווה פשוטה לכל פעולה הסר דיווח מפייסבוק פרסומת האם החייגן שלכם מעיק עליכם? האם גם לכם נראה שהפונקציה הכי בסיסית בסמארטפון -הטלפון עצמו- לא אמור לדרוש מכם יותר לחיצות מהודעת סמס ממוצעת? אם כן, יכול להיות ש-PureContact היא האפליקציה שתמיד חיפשתם.

PureContact הוא חייגן פשוט בעיצוב מינימלי, המאפשר לכם לשבץ עד תשעה אנשי קשר בעיגולים המזכירים את הצ'טהדז של פייסבוק.

כל הפעולות של החייגן מתבצעות על ידי מחוות - תוכלו להגדיר לו מה תעשה תנועת אצבע בכל כיוון, וכך לעבור לנצח לחייגן המצריך רק נגיעה אחת ויחידה - לפחות לתשעת האנשים הקרובים אליכם ביותר.

כך למשל תוכלו להגדיר שהחלקה למעלה מחייגת, החלקה למטה שולחת סמס, החלקה לשמאל פותחת שיחת וואטסאפ עם איש הקשר, והחלקה לימין פותחת את עמוד הפייסבוק שלו. למקרה שזה לא מספיק מחוות בשבילכם, האפליקציה גם תומכת בדאבלקליק. כלומר, דאבל-טאפ.

חינם בחנות של גוגל .