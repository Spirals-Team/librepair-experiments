"דברים צריכים להיראות אחרת כדי שאשאר"
יום שישי בצהריים, מרכז ת"א. פחות מ־24 שעות אחרי ההפסד למכבי חיפה בגמר הפלייאוף, הקפטן ליאור אליהו מגיע לראיון מיוחד לסיכום מה שהוא מגדיר: "אחת העונות החלשות של מכבי ת"א ". אבל מלבד התוצאות על הפרקט, נדמה שהעונה החולפת התאפיינה גם במשברים מחוץ למגרש – מתיחות בהנהלה, ביקורת גלויה וסמויה על שחקנים בקבוצה ומערכת יחסים בעייתית בינו ובין המאמן דייויד בלאט. 

  



עוד ב-ynet ספורט: קונפדרציה: המשטרה פיזרה הפגנה בכוח כדורגלני נורבגיה היו מעורבים בקטטה קריית שמונה: רועי דיין על הכוונת 

  
"ייקח לי הרבה זמן להתאושש", אומר אליהו. "האליפות הראשונה שהפסדתי במכבי, הייתה עם צביקה שרף להפועל חולון ב־2008, לא הייתי שותף אז למשחקים וגם לא הייתי בתכנון, כך שזו תחושה אחרת מזו שאני מרגיש עכשיו כשאני חלק דומיננטי מהקבוצה. מה עוד שאני גם הקפטן ומאוד רציתי לקחת את האליפות הזאת. זה לא יעבור כל כך מהר. אחרי המשחק הייתי ממש שבור". 

  סטילס: אורן אהורני, וידאו: one
סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: צפו במכבי חיפה מנצחת את מכבי ת"א וזוכה באליפות 

זו אכן הייתה עונה לא פשוטה עבור ליאור אליהו. לפני קצת יותר מחצי שנה מונה איו חדש תחת השמש שום דבר לא השתנה / טור / יהונתן משעל / יהונתן משעל סדרי בראשית של הכדורסל הישראלי קובעים בין היתר כלל אחד ברור - מכבי תל אביב היא האלופה של הליגה. לכן למרות החגיגה הגדולה ברוממה יהונתן משעל לא מאמין שיהיה שינוי בליגת העל, וגם לא במכבי תל אביב, לצער כל המעורבים לכתבה המלאה 
לתפקיד הקפטן, לאחר התקרית המכוערת בה קילל גיא פניני את יהונתן שולדבראנד בדרבי התל־אביבי, אבל בדיוק חודש לאחר מכן, במהלך הניצחון על הפועל חולון ברבע גמר גביע המדינה, מתח אליהו רצועה בברכו והושבת למשך חודש. לאחר שהתאושש מהפציעה, גילה הקפטן שמקומו ברוטציה של דייויד בלאט נפגע באופן משמעותי – מה שהוביל למתיחות בין השניים. 
  
כששאלנו את אליהו האם מערכת היחסים עם בלאט תשפיע על עתידו במועדון, השיב הקפטן: "הרבה דברים צריכים להיראות אחרת כדי שאשאר במכבי ת"א". והמבין יבין. בנוסף, ישנה בעיית החוזה. אליהו חתום לעונה הבאה ואמור להשתכר כ־800 אלף דולר נטו, אולם למכבי ת"א יש סעיף יציאה מהחוזה, ובהנהלת המועדון כבר הבהירו שכדי להמשיך בקבוצה יצטרך אליהו לקצץ משכרו. 

  

"ברגעי האמת הייתי צריך להיות על המגרש". אליהו (צילום: ראובן שוורץ) 
  "השיטה הזו הומצאה כדי שנפסיד את האליפות" 
מיד לאחר ההפסד לחיפה, התבטא אליהו נגד השיטה ואמר: "השיטה הזו הומצאה כדי שנפסיד את האליפות". התגובות, כמובן, היו סוערות. 

  
זה נראה כאילו בחרתם להתקיף במקום להסביר מה קרה לכם על המגרש. 
"מאז שהומצאה השיטה הזו הפסדנו שלוש פעמים. זה משחק אחד, זה לא נתפס. ניצחנו את חיפה חמש פעמים העונה, וזה מצחיק שהפעם היחידה שהפסדנו להם היה גם הפסד האליפות. במשחק אחד הכל יכול לקרות, וכן, השיטה הזו מתסכלת אותנו. גם כשניצחנו ולקחנו אליפות לא הרגשתי את השמחה שהרגשתי כששיחקתי בוויטוריה. שם הגענו לגמר מול ברצלונה כאנדרדוג וניצחנו בסדרה מדהימה. זה היה מדהים. אחרי המשחק שמעתי אנשים שאמרו שחיפה הייתה מנצחת אותנו גם בסדרה. אין לי בעיה שינצחו אותנו בסדרה. גם הם היו נהנים יותר". 
  

"לא היינו קבוצה דורסנית העונה". אליהו והחברים בצהוב לאחר ההפסד בגמר (צילום: אורן אהרוני) 

  
ועדיין, זו הייתה עונה לא טובה של מכבי ת"א. 
"לא יודע אם עונה לא טובה, אבל אם מסתכלים על מכבי לאורך השנים זו אחת העונות הפחות טובות. היה סיבוב שני מצוין ביורוליג, שאמנם לא הייתי שותף לו בגלל הפציעה, אבל הוא היה סיבוב מרשים. בליגה היינו בסדר למרות חמשת ההפסדים". 

  
אז מה היה חסר לכם? 
"לא היינו קבוצה דורסנית העונה. לקבוצה אמור להיות קילר אינסטינקט, ולנו לא היה את זה השנה. מה שהיה חסר זה אופי. לפעמים יש אוסף שחקנים שמתחברים והופכים להיות קילרים. אנחנו לא היינו כאלה. אי אפשר להצביע על המאמן או שחקן כזה או אחר, כי הרי דייויד בלאט היה גם המאמן בשנים הקודמות וכן היינו קילרים עם פארגו ופרקינס. היינו קבוצה טובה ומוכשרת, אבל משהו לא עבד". 
  

דייויד בלאט. אליהו: "אי אפשר להצביע על המאמן, אבל משהו לא עבד" (צילום: ראובן שוורץ) 

  
באופן אישי, לך הייתה עונה קשה במיוחד. איך זה מרגיש ביום שאחרי? 
"זו הייתה אחת העונות הקשות בקריירה שלי. העונה הזו הייתה מאוד קשה, פיזית ומנטלית, אבל אני מרגיש שאני יוצא ממנה מחוזק. נפצעתי מול חולון, ואז נפצעתי שוב, זה הוציא אותי מהקצב. אחרי החזרה מהפציעה הייתה תקופה שיצא שהקבוצה רצה בצורה כזו שלא ידעתי איך לחזור פנימה ולהשתלב מחדש. אלה היו חודשים קשים. מה שאני לוקח איתי זה את התקופה האחרונה, בה כן יצאתי מהסיטואציה הזו. אני לא חושב שהרבה שחקנים היו מצליחים לעשות את זה". 

  "לא היה רגע שלא נתתי את כל כולי" 
אבל במשך תקופה ארוכה לא קיבלת דקות משחק. הרגשת שלא מעריכים אותך? "כל מה שאני יכול לומר, זה שהרגשתי שבהרבה רגעי אמת הייתי צריך להיות על המגרש, ולא הייתי". 

  

"חודש לפני הפלייאוף כבר דיברו עליי בלשון עבר". אליהו (צילום: ראובן שוורץ) 
  
יכול להיות שלא היית מספיק טוב? 
"לא יודע. נכון שהחזרה לא הייתה קלה, אבל לפני הפציעה הייתה לי תקופה מצוינת ואז היתה ירידה. אין דבר כזה שלשחקנים לא יהיו עליות וירידות. אנחנו משחקים 11 חודשים, אז ברור שיש ימים טובים ופחות טובים, בטח למי שמשחק גם בנבחרת. בכל מקרה, לא היה רגע שלא נתתי את כל כולי. באיזשהו שלב חזרתי לשחק וזה הוכיח את עצמו. אני לא יודע איך זה קרה או מה גרם לחזרה שלי, שמעתי רחשים, אבל זה לא משנה. בסופו של דבר הוכחתי שהייתי צריך לשחק". 

  
עכשיו מתברר שההנהלה רוצה לפתוח לך את החוזה ולקצץ משמעותית. תסכים? 
"הנושא הזה מאוד רגיש. למכבי יש סעיף יציאה מהחוזה, ואם הם יחליטו לצאת נראה מה עושים. עד שלא אראה הצעה או החלטה קונקרטית שלהם, אני לא יכול להגיב". 
  

פדרמן ומזרחי. אליהו: "מאז שהתחילו הדיבורים עליי, הרגשתי חוסר שקט" (צילום: ראובן שוורץ) 

  
אבל כבר כמה חודשים אנחנו שומעים שאתה מתנדנד. 
"מאז שהתחילו לדבר על זה, הרגשתי חוסר שקט. אני לא יודע מי גרם לזה. 
אני לא דיברתי על זה בשום מקום. בכל מקרה, נצטרך לחכות ולראות. בכדורסל, ובעיקר במכבי, הדברים מאוד דינמיים. חודש לפני הפלייאוף כבר דיברו עלי בלשון עבר, פתאום אחרי שתי הסדרות מול הפועל ת"א והפועל ירושלים, אסור שליאור לא יהיה במכבי. ככה זה. אני לא חושב שזו הדרך למדוד שחקן שמשחק 6 שנים במכבי – להעמיד אותו במצב שעל משחק כזה או אחר הוא צריך ללכת. זו התנהלות לא בריאה". 

  
בשורה התחתונה, כרגע, הכסף הוא הבעיה? 
"כסף זה שיקול, זו לא בעיה. מכבי זה הבית שלי. זה מועדון שטיפח אותי גם אחרי שחזרתי מספרד, אני אוהב את ההנהלה ואת האוהדים והייתי רוצה להישאר במכבי, אבל הייתי רוצה שדברים ייראו אחרת".