קריית שמונה: רועי דיין על הכוונת
חוליית ההתקפה מרובת החלוצים שגיבשה עירוני קריית שמונה לקראת העונה הבאה, הכולל את דייויד מנגה, אחמד סבע, ואחמד עאבד, עדיין לא מספיקה ל ברק בכר . 
  
עוד ב-ynet ספורט: בני סכנין: בלבול רוצה את סולליך ושלומי אזולאי שום דבר לא השתנה / טור עכו: חטיב וגלושביץ' על הכוונת 

  
המאמן כבר מתכנן את היום שאחרי שמעון אבוחצירה, שצפוי השבוע לעזוב את הקבוצה. מלבד שלומי אזולאי, שמועמד להגיע בעסקת טרייד, הוזכר שמו של חלוץ בירסחוט הבלגית רועי דיין, שביצע פריצה גדולה בשנים האחרונות. 
  

בכר מעוניין בו. רועי דיין (צילום: אתר מכבי תל אביב) 
  
בכר ממשיך בניסיונות לצרף קשר אחורי איכותי במקום בראיין גרזיסיץ, שסירב להמשיך במועדון והעדיף את ההצעה מהפועל תל אביב. בכר קיבל עשרות קלטות של מועמדים לתפקיד והבעלים, איזי שרצקי, בוחן את האופציות בשלב זה. 
  
בקריית שמונה מאמינים כי ישלימו את בניית הסגל עד למחנה האימונים הראשון בקייסריה, אליו תצא הקבוצה בסוף החודש הקרוב. המטרה העיקרית היא שלקראת מחנה האימונים העיקרי במירלו שבהולנד תצא הקבוצה בסגל מלא, על מנת שהשחקנים יעברו גיבוש במהלך השבועיים בהם ישהו יחדיו.