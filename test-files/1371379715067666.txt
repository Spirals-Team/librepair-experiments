דיווח: איראן תשלח 4,000 חיילים לסייע למשטר אסד בסוריה
על פי ה"אינדיפנדנט" הבריטי, כוחות גדולים של משמרות המהפכה יחליפו את לוחמי חיזבאללה, שיחזרו ברובם ללבנון. בכירים ברפובליקה האסלאמית אמרו לעיתון כי טהרן מחויבת לשימור משטר אסד, גם במחיר של פתיחת חזית עם ישראל ברמת הגולן הסר דיווח מפייסבוק איראן מתכוונת לשלוח 4,000 חיילים לסייע למשטרו של בשאר אסד בסוריה, כך מדווח הבוקר (ראשון) ה"אינדיפנדנט" הבריטי. על פי הדיווח, ההחלטה התקבלה עוד לפני הבחירות לנשיאות במדינה ועל רקע כוונתה של ארה"ב לחמש את המורדים.

הכוחות שיישלחו לסוריה יהיו חיילי משמרות המהפכה, הכוח הנאמן למנהיג העליון של איראן, האייתוללה עלי חמינאי. על פי גורמים בכירים ברפובליקה האסלאמית, איראן מחויבת לשימור משטר אסד, אפילו במחיר של פתיחת חזית נוספת מול ישראל ברמת הגולן.