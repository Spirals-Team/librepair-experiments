סכנין מנסה לצרף את שלומי אזולאי וסולליך
מאמן בני סכנין , מרקו בלבול, ממשיך במאמצים למצוא שחקנים זרים איכותיים לחיזוק הסגל לעונה הבאה, אך עד כה ללא הצלחה. כל השחקנים מהם התרשם בלבול לא עומדים במגבלות התקציב, ובסכנין מקווים להשלים את מלכת הרכבת הסגל עד לפתיחת האימונים בתחילת החודש הבא. 
  
שמם של שלומי אזולאי וסנטיהו סולליך שוב הוזכר ובלבול מתכוון לפנות אל השניים באופן אישי ולשוחח עמם. ההנהלה התכנסה ביום שישי ודנה בתקציב. אנשי העמותה הבטיחו להירתם למען איתור ספונסרים ותורמים. 
  

סנטיאהו סולליך. בלבול מקווה שיסכים להגיע לסכנין (צילום: אורן אהרוני) 
  
אופטימיות שוררת בקרב בכירים בקבוצה. במועדון משוכנעים כי יעמדו בדרישות הבקרה התקציבית וימצאו ספונסרים ותורמים. בני סכנין תצא למחנה אימונים ב-27 ביולי בפולין.