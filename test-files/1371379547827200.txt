המאבק מחריף: מעסיקים פרטיים עתרו לבג"ץ בעניין ועדי עובדים - קריירה
החלטת בית הדין הארצי, המכונה גם "פסק דין פלאפון", קבעה איסור מוחלט על המעסיקים להפריע למהלך ההצטרפות של עובדיהם לארגוני עובדים או להקמת ועדים חדשים   (12) הדפס   לשכת התיאום של הארגונים הכלכליים, המייצגת את המעסיקים הפרטיים, עתרה היום לבג"ץ נגד הפסיקה של בית הדין הארצי לעבודה שהתקבלה בינואר השנה, המגבה עובדים שמבקשים להתארגן ולהקים ועדים ומגבילה את יכולת המעסיקים למנוע התארגנויות אלה. 
החלטת בית הדין הארצי, בראשות הנשיאה נילי ארד, המכונה גם "פסק דין פלאפון" , קבעה איסור מוחלט על המעסיקים להפריע למהלך ההצטרפות של עובדיהם לארגוני עובדים או להקמת ועדים חדשים. פסק הדין מרחיק לכת עד כדי שכך שהוא אוסר על המעסיקים להביע עמדה בעניין התארגנות העובדים. 
לשכת התיאום מבקשת בפנייתה לבג"ץ, באמצעות משרדי עורכי הדין רובין-שמואלביץ' ומשרד הרצוג פוקס-נאמן, הוצאת צו על תנאי כנגד פסיקת ביה"ד הארצי בשל העקרונות שנקבעו בה הכוללים, לטענתה, את הגבלת חופש הביטוי של המעסיק במקרה של התארגנות עובדים. "בית הדין לא העניק די משקל לחשיבות ההידברות בין הצדדים ליחסי העבודה", טוענים העותרים. 
לטענת לשכת התיאום, אפילו ארגון העבודה הבינלאומי קבע כי "חופש הביטוי וחופש ההתארגנות הם זכויות חיוניות ובסיסיות שאסור שיבואו האחת על חשבון השניה". ואולם בפסיקת בית הדין הארצי, הם אומרים, חופש ההתארגנות ביטל למעשה את חופש הביטוי של המעסיקים. לדבריהם, גם במדינות בהן משפט העבודה הוא מתקדם ואפילו נוטה לטובת העובדים, כנו גרמניה, צרפת וספרד, אין הגבלה מוחלטת על חופש הביטוי של מעסיק בעת התארגנות עובדיו. 
הפגנת עובדי פלאפון באיירפורט סיטי צילום: גבי ברנשטיין לטענת הלשכה, פסק הדין מנותק מהמציאות ו"שגה ביה"ד הארצי כשהתעלם מדיעות הגורמים הפועלים בשטח ומניסיון החיים שנצבר אצלם". עוד היא טוענת: מקום עבודה, לאחר הצלחתה של התארגנות ראשונית של העובדים, הוא מקום עבוןדה אחר מזה שהיה לפני ההתארגנות – לטוב ולרע. אך טבעי הוא ואף מתבקש שלמעסיק יש דיעה לגבי המהלך המתרחש בחצריו".
  
עוד כתבות בנושא ועד עובדים גם בהיי-טק? "זה ענף קרייריסטי, שבו כל עובד חי עבור עצמו" 05.01.2013 | 10:07