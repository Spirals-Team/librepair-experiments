מנהל תחום חקירות ברשות המסים נעצר בחשד לגניבה והתחזות - דין וחשבון
פרטי המקרה עדיין חסויים, אך מפרוטוקול דיון הארכת המעצר עולה כי מיכאל שושן הגיע בבוקר יום שישי האחרון לתחנת הצ'יינג', התחזה לאדם אחר וגנב 10 אלף שקל   (6)   משטרת ישראל עצרה ביום שישי האחרון את מיכאל שושן, מנהל תחום חקירות ביחידת יהלום למאבק בפשיעה חמורה של רשות המסים, בחשד לפריצה לבניין, גניבה והתחזות לעובד ציבור. 
על פי החשד, הוא גנב 10 אלף שקל מתחנת צ'ייינג' במודיעין. ביום שישי האחרון הובא שושן להארכת מעצר בבית המשפט השלום בפתח תקווה. בסיום הדיון, הורתה השופטת על הארכת מעצרו ב-6 ימים, עד למחר. 
פרטי המקרה עדיין חסויים, אך מפרוטוקול דיון הארכת המעצר עולה כי שושן הגיע בבוקר יום שישי האחרון לתחנת הצ'יינג', התחזה לאדם אחר וגנב 10 אלף שקל. לדברי נציג המשטרה שושן נתפס נעצר יותר מאוחר בהמשך היום כשבידו חלק מהסכום. 
מרשות המסים נמסר בתגובה: מדובר בעובד זמני שלאחרונה נקבע כי אין מקום להמשיך את שירותו ביחידה. ככלל הנושא נמצא בחקירת המשטרה וכשיתבררו האשמות רשות המסים תפעל בהתאם ובמלוא חומרת הדין בתיאום עם נציבות שירות המדינה. 
צילום: סי די בנק עוד כתבות בנושא שיבושים בקו הצדק: למה מצמיחה רשות המסים יותר מדי עבריינים? 16.06.2013 | 13:31