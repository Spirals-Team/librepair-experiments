תחרות לחנויות הקטנות? וואלה שופס מתחילה למכור מזון וציוד נלווה לחיות - TechNation
מנכ"לית וואלה שופס: "מודל ההשראה שלנו לפתיחת קטגוריות חדשות היא חברת אמזון"     זירת הסחר המקוון הגדולה בישראל, וואלה שופס, מכריזה כעת פתיחת Pet Shop Online חנות למוצרי חיות, מזון ומוצרים נלווים. 
מהחברה נמסר: "בקטגוריה החדשה נמכרים מוצרי מזון של החברות המובילות לכלבים וחתולים בינהן בונזו, נוטרא נגטס, יוקונובה, לה קט, Visan ועוד. בנוסף נמכרים מוצרים נלווים כגון חומרי הדברה לכלבים וחתולים חול לחתולים ועוד. מרבית המוצרים נמכרים במחירים הזולים ביותר לק"ג, שקופים וידועים מראש ובמשלוח לכל חלקי הארץ עד הבית ועם מוקד שירות טלפוני". 
מרבית חנויות החיות בארץ מחזיקות אתר אינטרנט, אךסיגל כספי, מנכ"לית וואלה שופס, מציינת כי: "שוק מזון בעלי החיים ומוצריו מגלגל כמעט 2 מיליארד שקל בשנה. מדובר בקהל צרכנים אדוק אשר קונה בצורה סדירה סל חודשי קבוע. עד היום וברוב המקרים לא ניתן להזמין מוצרים ישירות באינטרנט והאתרים השונים משמשים כקטלוג מוצרים בלבד. בקטגוריה החדשה נעניק ללקוחות עסקות אטרקטיביות ברכישת מזון ומוצרים לחיות מחמד עם שילוח לכל חלקי הארץ בכל זמן נתון. מודל ההשראה שלנו לפתיחת קטגוריות חדשות שעד היום לא היו קיימות באתרי הסחר הגדולים בישראל היא חברת אמזון הבינ"ל שמוכרת כל דבר שניתן למכור". 
באתר החדש מתחייבים למחירים נמוכים, כך למשל שק יוקנובה 12 ק"ג יעלה 220 שקל, אך הלקוח ידרש לתוספת משלוח 29 שקל, או לאיסוף עצמי. 
צילום: עופר וקנין בישראל ישנם כ-460 אלף מגדלי כלבים וחתולים ועוד כ-110 המגדלים חיות אחרות, והענף כולו מוערך ב-1.9 מיליארד שקל. ההוצאה הממוצעת השנתית למשק בית לגידול כלבים וחתולים עומד על כ-3,300 שקל. 65% מהמזון שנמכר הינו לכלבים ו-35% לחתולים. זהו ענף שלא מאופיין בנאמנות לקוח ועיקר התחרות היא סביב המחיר.