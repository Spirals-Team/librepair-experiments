ביהמ"ש במנהטן יכריע מי מחזיק בזכויות היוצרים של השיר הפופולרי ביותר בעולם
חברת ורנר מיוזיק גובה בכל שנה כ-2 מיליון דולר עבור השמעת השיר אבל התביעה טוענת כי הזכויות שייכות לציבור     השיר “Happy Birthday to You” נחשב לאחד השירים הפופולריים ביותר בעולם אבל עכשיו הוא מגיע לבית המשפט הפדרלי במנהטן. 
התובע במשפט על השיר הפופולרי היא יוצרת סרטים מניו יורק שטוען כי השיר אמור להיות בחזקת הציבור ומנסה לעצור את חברת המוזיקה שטוענת כי היא בעליו לגבות עמלה עבור כל השמעה שלו. 
היוצרת, ג'ניפר נלסון, הפסיקה סרט דוקומנטרי העוסק בשיר וקיבל את השם הזמני "יום הולדת שמח", כך לפי התביעה. בסצנה אחת בסרט, השיר אמור להיות מושמע. 
אבל כדי להשתמש בו בסרט, נאמר לנלסון כי היא תאלץ לשלם 1,500 דולר וכן לחתום על הסכם רישוי עם ורנר/צ'אפל מיוזיק, זרוע ההוצאה לאור של ורנר מיוזיק. החברה של נלסון , Good Morning to You Productions, שילמה את הסכום וחתמה על הסכם, לפי התביעה. 
"לפני שהתחלתי בקריירת יצירת הסרטים שלי", אמרה נלסון באי-מייל שהועבר על ידי עורך דינה. "לא חשבתי מעולם שהשיר נמצא בבעלות של מישהו. חשבתי שהוא שייך לכולם". 
לפי התביעה, בסוף המאה ה-19, שתי אחיות מילדרד ג'יי. היל ופאטי סמית היל, כתבו שיר עם מלודיה זהה שנקרא "Good Morning to All". התביעה עוקבת אחר התפתחות השיר עד לשיור יום ההולדת הידוע והבעלות עליה במשך יותר ממאה. 
אבל למרות שוורנר/צ'אפל טוענת לבעלות על "Happy Birthday to You", השיר היה "רק עיבוד עממי" של השיר המקורי, אמר אחד מעורכי דינה של נלסון, מארק סי. ריפקין, בראיון טלפוני. "זהו שיר שנוצר על ידי הציבור, הוא שייך לציבור, והוא צריך לחזור לציבור", אמר ריפקין. 
דובר ורנר/צ'פאל סירב להגיב בנוגע לתביעה. החברה שילמה 25 מיליון דולר ב-1988 כדי לרכוש את בירצ'טרי, חברה קטנה שבין אחזקותיה נמצא שיר יום ההולדת. 
ריפקין ציטט הערכה לפיה ורנר/צ'אפל גבתה כ-2 מיליון דולר בשנה ממכירת רשיונות עבור השיר. הוא הוסיף כי התביעה מבקשת שהחברה תחזיר את הכספים שהיא אספה במשך השנים. 
ההיסטוריה העשירה של השיר והמסקנה שאולי הוא אמור להיות בידי הציבור מתאימה לטענותיו של פרופסור רוברט בראוניס מאוניברסיטת ג'ורג' וושינגטון שחיבר את הספר "זכויות היוצרים של השיר הפופולרי ביותר בעולם".