פייסבוק ומיקרוסופט פירסמו את בקשות הממשל האמריקאי למידע
השתיים פירסמו נתונים כוללים על בקשות המידע - ולא רק העברות מידע במסגרת תכנית PRISM   (1)   close פייסבוק NY נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני פייסבוק ו close NY מיקרוסופט נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני מיקרוסופט חתמו על הסכמים עם ממשלת ארה"ב לפרסום מידע מסוים על כמה בקשות המעקב שהן מקבלות - ניצחון קטן עבור החברות, הנאבקות כעת להתמודד עם החשיפות בנוגע לתוכנית איסוף המידע של הממשל האמריקאי, PRISM. 
פייסבוק היתה ביום שישי הראשון שפירסמה את מספר בקשות המידע, וכתבה ברשומה בבלוג שלה כי קיבלה 9,000-10,000 בקשות מממשלת ארה"ב אודות נתוני משתמשים במחצית השנייה של 2012, שנגעו ל-18-19 אלף חשבונות משתמשים. לפייסבוק יותר מ-1.1 מיליארד משתמשים ברחבי העולם. 
מרבית הבקשות הן בקשות משטרה שגרתיות, לדברי אדם המקורב לחברה, אך במסגרת ההסכם עם משרד המשפטים, על פייסבוק נאסר לומר כמה מהבקשות הועברו באמצעות חוק המעקב אחר מודיעין זר (FISA). עד כה, כל המידע על בקשות במסגרת FISA, כולל עצם קיומן, נחשבו סודיות. 
מיקרוסופט דיווחה כי קיבלה בקשות לכל מיני סוגים של מידע על כ-31 אלף חשבונות משתמשים במחצית הראשונה של 2012. בדו"ח שקיפות שפירסמה מיקרוסופט מוקדם יותר השנה, שאינו כולל נושאי בטחון לאומי, דיווחה החברה על בקשות פליליות הנוגעות ל-24,565 אלף חשבונות משתמשים בכלל 2012. אם מחצית מבקשות אלה הגיעו במחצית השנייה של השנה, נראה כי בקשות הבטחון הלאומי מהוות את מרבית בקשות הממשל. מיקרוסופט לא הגיבה על מסקנה זו. 
עוד כתבות בנושא ביהמ"ש סודי בארה"ב אילץ את יאהו להשתתף בתוכנית הריגול של הממשל 14.06.2013 | 22:04 גוגל הודיעה ביום שישי כי היא עוד במשא ומתן עם הממשל, וכי היא מתנגדת לדרישה לפרסם נתון משולב על כל הבקשות. לטענתה, זהו צעד אחורה עבור משתמשים, כיוון שגוגל כבר כיום מפרסמת נתונים המפרידים בין בקשות בנושאים פליליים למכתבי ביטחון לאומי – סוג נוסף של בקשות מרשויות הממשל. 
פייסבוק, גוגל ומיקרוסופט קראו לרשויות בארה"ב להתיר להן לחשוף את מספר הבקשות לאחר שמסמכים שהודלפו ל"גרדיאן" ול"וושינגטון פוסט" העלו כי החברות העניקו לממשל גישה ישירה למחשביהן במסגרת תכנית של סוכנות הביון האמריקאית (NSA) בשם PRISM. כל החברות הכחישו כי לממשל ניתנה גישה ישירה למחשבים ולשרתים שלהן, ושני העיתונים חזרו בהם מטענה זו. 
"אנו מקווים כי הנתונים מסייעים בהעמדת המספרים בפרספקטיבה הנכונה, ומרגיעים חלק מההאשמות הכוזבות בחלק מהדיווחים על תדירות והיקף בקשות המידע שקיבלנו", נאמר ברשומת הבלוג של פייסבוק. החברה אמרה כי תמשיך לבקש רשות לחשוף מידע נוסף. לדברי המקור המקורב לחברה, פייסבוק שיתפה פעולה לפחות באופן חלקי עם הבקשות ב-79% מהמקרים, וכי לרוב רק העבירה את כתובת המייל, כתובת האינטרנט (IP) ואת שם המשתמשים, ולא את תוכן החשבונות או ההודעות הפרטיות שלהם. ההערכה היא שבקשות FISA דורשות מידע רב יותר. 
בינתיים, רק חברה אחת - יאהו - עירערה על בקשת מידע במסגרת FISA. החברה טענה ב-2008 כי בקשת מידע הפרה את התיקון הרביעי לחוקה האמריקאית בנוגע לחיפושים והחרמת נכסים או מידע בלתי סבירים. אך השופט פסק כי התכנית אינה מפרה את החוקה האמריקאית, ויאהו נדרשה להישמע להוראה. הפסיקה פורסמה בצורה מצונזרת – הפעם השנייה בלבד שהחלטה שכזו פורסמה. דובר משרד המשפטים האמריקאי אמר כי הפסיקה פורסמה לבקשת בית המשפט, אך כי הפרסום דרש אישור של הממשל. יומיים לאחר פרסום הפסיקה, גוגל הצטרפה לתכנית פריזם. “כשיאהו הפסידה בערעור, כל היתר השתכנעו כי אין טעם לפנות לבית המשפט", אמר מקור מחברה אחרת לרויטרס. 
טוויטר, שבינתיים אינה משתתפת בתוכנית פריזם, עשויה אף היא למצוא עצמה מאולצת לקחת חלק בתכנית. 
תמונה של ברק אובמה ב-obamaischeckingyouremail צילום: צילומסך