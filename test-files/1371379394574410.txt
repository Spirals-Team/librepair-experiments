סנקציות נושכות וכלכלה בשפל. הצרות של רוחאני - חדשות
מיליוני איראנים יצאו אתמול (יום שבת) לרחובות איראן כדי לחגוג את בחירתו של חסן רוחאני המתון לנשיא הבא במקומו של מחמוד אחמדינג'אד . אלא שרוחאני לא יכול לנוח יותר מדי על זרי הדפנה על רקע הבעיות הגדולות שעמן מתמודדת הרפובליקה האיסלאמית. מה מצפה לרוחאני על שולחנו בארמון הנשיאות בטהרן? אולי כמה זרי פרחים, אבל בעיקר בעיות רבות. 
  
חסן רוחאני הוא נשיא איראן הבא - כותרות אחרונות: 
ירוק אאוט, סגול אין. מהפכת רוחאני בתמונות 
רוחאני ניצח בבחירות, אבל לא את השיטה 
"המשטר הציוני - שטן". הפנינים של חסן רוחאני 
"השייח הדיפלומט". הכירו את נשיא איראן החדש   שאלת הגרעין 

מאז שנה שעברה נערכו ארבעה סבבי שיחות גרעין בין איראן לבין מעצמות העולם, אולם השיחות הגיעו למבוי סתום ולא הגיעו לשום הישג משמעותי. ארצות הברית ובעלות בריתה חוששות שתוכנית העשרת האורניום של המשטר בטהרן תוביל בסופו של דבר לנשק גרעיני שישנה את מאזן הכוחות במזרח התיכון, ייצור מרוץ חימוש גרעיני ויעניק לבעלות בריתה של איראן, חיזבאללה למשל, גישה לארסנל הגרעיני. 
  

4 סבבי שיחות הגיעו למבוי סתום. ג'לילי האיראני ושרת החוץ של האיחוד האירופי אשטון (צילום: AP) 
  
איראן מכחישה שהיא מייצרת נשק גרעיני ומצטטת לעתים קרובות של המנהיג הרוחני העליון שלה עלי חמינאי , שדחה את טענות המערב ואמר שהאיסלאם אוסר על נשק גרעיני ושהכורים הגרעיניים במדינה נועדו לצורך ייצור חשמל ותרופות. 

  
באיראן מסרבים לשקול כל ויתור על חלק מתוכנית הגרעין וממשיכים בתהליך של העשרת אורניום. ישראל מצדה שומרת לעצמה את האופציה לתקוף את מתקני הגרעין האיראניים בעוד ארה"ב ובעלות ברית במערב נראות יותר מחויבות כרגע לשילוב בין דיפלומטיה לבין סנקציות כלכליות כדי ללחוץ על טהרן. 

בעבר הקפיא את העשרת האורניום בארצו. רוחאני (צילום: AFP)   הסנקציות הבינלאומיות 


במהלך השנים האחרונות הטילו ארה"ב והאיחוד האירופי סנקציות כבדות על איראן שפגעו בייצוא הנפט החיוני כל כך למשטר בטהרן והגבילו את הגישה של איראן למערכות פיננסיות גלובליות. פרשנות אובמה מוכן לדיאלוג, אך חושש מתרגיל של חמינאי / יצחק בן-חורין, וושינגטון בממשל בוושינגטון עודדו את העם האיראני על אומץ לבו, אבל למרות סיווגו של הנשיא הנבחר רוחאני כמתון, לא שוכחים שהוא בשר מבשרו של משטר האייתוללות. והכי חשוב: ארה"ב יודעת שהיחיד שמחליט בנושא תוכנית הגרעין הוא המנהיג העליון לכתבה המלאה 
דבר זה הקשה עליה לשלם לספקים בינלאומיים. 


  
מכירות הנפט - מקור ההכנסה העיקרי של איראן של מטבע זר - ירדו בכמעט חצי, אף שמשלוחי נפט עדיין מגיעים מאיראן לשווקים אסייתיים מרכזיים כמו סין והודו. ב-1 ביולי תגביר ארה"ב את הלחץ על הכלכלה האיראנית כשתגביל את מכירות הזהב לאיראן, שהיו באחרונה לחבל ההצלה של המשטר האיראני. 

  
רוב הסחר בזהב עבר דרך בעלות ברית של ארה"ב כמו טורקיה ואיחוד האמירויות הערביות. מנהיגי איראן טענו לא פעם שהם יכולים להתגבר על הסנקציות דרך "כלכלת התנגדות" שמעודדת ייצור מקומי ומכירה של מוצרי נפט מזוקק שאינם כלולים ברשימת הסנקציות. 
  הכלכלה 


הסנקציות הבינלאומיות והניהול הלקוי של המדיניות הכלכלית גרמו למצב הקשה שבו שרויה כיום הכלכלה האיראנית. ובאופן טבעי, האיש שאליו הופנתה אצבע מאשימה בעקבות המצב הוא הנשיא היוצא מחמוד אחמדינג'אד. 


  
אם לפני שנתיים היו עשרת אלפים ריאל שווים דולר אחד, צניחת המטבע הלאומי של איראן הביאה אותו כיום למצב שבו 35 אלף ריאל שווים לדולר אחד. מצב זה יצר אינפלציה של מחירים ואף ששיעור האבטלה הרשמי הוא 13 אחוזים, מומחים מאמינים כי בפועל שיעור המובטלים כפול. 

באיראן חוששים לגורל המשטר הסורי. אחמדינג'אד, אסד ונסראללה (צילום: AP) 
   האופוזיציה 

שנים של דיכוי ברוטלי מצד הרשויות האיראניות הותירו את תנועת האופוזיציה במדינה ללא יד מכוונת. מאז מהומות 2009, שפרצו לאחר בחירתו השנויה במחלוקת של אחמדינג'אד, נמצאים מנהיגי האופוזיציה מיר חוסיין מוסווי ומהדי כארובי תחת מעקב הרשויות ובמעצר בית. כמו כן, מאז 2010 לא נעשה כל מאמץ של האופוזיציה האיראנית לארגן הפגנות רחוב בעוד משמרות המהפכה האיראניים חיזקו באותו זמן את כוחם והרחיבו את זרועותיהם, בהם כוחות הבסיג' שנמצאים כמעט בכל עיר ושכונה ברחבי המדינה. 
  סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: המונים חגגו בטהרן את ניצחון רוחאני 
היחסים עם ארה"ב 

למרות התקווה לפריצת דרך עם בחירתו של ברק אובמה לנשיא ארה"ב ב-2008, שום התקדמות לא משמעותית לא נעשתה כדי לשים סוף לקיפאון ביחסי ארה"ב-איראן שנמשך זה שלושה עשורים. שליחים אמריקנים ואיראנים יצרו ביניהם קשר במהלך שיחות הגרעין ושני הצדדים מצאו בתחילת השנה מכנה משותף כשנאבקו לשמור על ענף ההתעמלות במשחקים האולימפיים ב-2020 אחרי שזה הוצא מהם על ידי הוועד האולימפי הבינלאומי. 
  

בנושא אחד יש לאמריקנים ולאיראנים מכנה משותף - דרישתם להשאיר את ההיאבקות באולימפיאדה (צילום: AFP) 
  רוב המועמדים האיראנים לנשיאות, בהם רוחאני, הציעו את האפשרות לקיים יחסים פחות עוינים עם וושינגטון, אולם בכל מקרה כל החלטה בנושא זה נמצאת באחריותו הבלעדית של חמינאי. 

  התפקיד האזורי 

גורלו של נשיא סוריה בשאר אסד הוא סוגיה שמעסיקה מאוד את האיראנים. ללא אסד, איראן תאבד את אחת מבעלות הברית הגדולות ביותר בעולם הערבי. הפלת משטר אסד גם עלולה לנתק את נתיבי אספקת הנשק מאיראן לתנועת חיזבאללה בלבנון. 
אולם, באזורים אחרים העמיקה איראן את קשריה. ההשפעה שלה גברה בעיראק ובאפגניסטן והיא חיזקה את צבאה כדי לקרוא תיגר על הכוחות האמריקניים במפרץ הפרסי. 
  בתקופה האחרונה הכריזה איראן על שורה של פיתוחים וייצור כלי נשק מתקדמים, בהם מל"טים ומטוסי קרב. אולם, מומחים צבאיים מטילים ספק באותנטיות ההצהרות האיראניות.