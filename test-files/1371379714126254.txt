כוכב נבחרת נורבגיה נפצע בקטטה
כוכב נבחרת נורבגיה מרקוס פדרסן שהבקיע מול ישראל במשחק הפתיחה של יורו הצעירות, ואיש מנהלה של הנבחרת שהודחה אמש על ידי ספרד בחצי גמר, נפצעו הלילה באורח קל אחרי שהיו מעורבים בקטטה מחוץ למועדון לילה בתל אביב. התגרה התרחשה לפנות בוקר, אחרי שהנורבגים יצאו ממועדון ה"קלרה" בעיר. 
  
  
עוד ב-ynet ספורט: כמו הגדולות: איטליה מול ספרד בגמר יורו הצעירות קונפדרציות:  ברזיל פתחה עם 0:3 על יפן    מכבי ת"א: גור שלף עשוי להישאר במערכת עטר: "מצפה שיעזרו לי להצליח בחו"ל" 

  
ברחוב, סמוך למועדון, החל ויכוח בינם לבין חבורת בליינים ישראלית שהתפתח לתגרה. ההערכה היא כי כל המעורבים היו תחת השפעת אלכוהול. השחקן ואיש המנהלה נפגעו קל ולא נזקקו לטיפול רפואי. המשטרה עיכבה לחקירה שני בליינים ישראלים שהיו מעורבים בתגרה. 
  

פדרסן. הסתבך בבילוי (צילום: Gettyimages) 
  
מהמשטרה נמסר כי סמוך לשעה ארבע לפנות בוקר התקבלה הודעה בתחנת לב תל אביב על קטטה סמוך לחוף הים, בה המעורבים תיירים. צוות של סיוור שהגיע למקום הבחין בשניים. 
  
בירור מעמיק גילה כי מדובר בשחקני נבחרת נורבגיה שבילו במועדון ה"קלרה" בעיר.  ככל הנראה, כאשר השניים עזבו את המועדון, התפתח ויכוח בינם לבין מספר צעירים ישראלים, כאשר הרקע אינו ברור. נראה כי כל המעורבים היו תחת השפעת אלכוהול ובעקבות זאת התפתחה במקום תגרה.