"השייח הדיפלומט". הכירו את נשיא איראן החדש
מי אתה חסן רוחאני ? יותר מ-50 אחוזים מהמצביעים ב איראן נתנו אתמול (יום שישי) את קולם למועמד המתון חסן רוחאני והוא יחליף בתפקיד את מחמוד אחמדינג'אד - כנגד כל הסיכויים והתחזיות, בעיקר בזכות תמיכת הרפורמיסטים ושני הנשיאים לשעבר. 
  
הפתעה באיראן: חסן רוחאני המתון נבחר לנשיא 
  
שבועות ספורים אחרי ניצחונו של אחמדינג'אד בבחירות לנשיאות איראן ב-2005, התפטר רוחאני מתפקידו כראש צוות המשא ומתן האיראני לשיחות הגרעין. מהלך זה בא בעקבות פגישות קשות ורבות ויכוחים בין השניים. החלטתו של רוחאני לפרוש מתפקידו חיזקה את המוניטין שלו כאדם מתון שדוחה את הגישה הלוחמנית של אחמדינג'אד במדיניות חוץ וקרוב יותר בדעותיו לנשיא לשעבר אכבר האשמי רפסנג'אני .   
  צילום: רויטרס
  שר הפנים הודיע: רוחאני הוא נשיא איראן הבא 
צילום: רויטרס
  תומכי רוחאני חוגגים ברחובות 


ד"ר למשפטים ועכשיו גם נשיא איראן. רוחאני בקמפיין הבחירות (צילום: AP) 
  

תומכי רוחאני חוגגים ברחובות טהרן (צילום: AFP) 
(צילום: AFP) 
מייק-אפ נשיאותי 
  
רפסנג'אני נפסל על ידי מועצת שומרי החוקה מהתמודדות בבחירות לנשיאות, אבל עבור רפורמיסטים וליברלים רבים באיראן רוחאני בן ה-64 הוא סוג של תמונת ראי של רפסנג'אני בן ה-78 שמשקף את עמדתו לפיה איראן יכולה לשמור על תוכניתה הגרעינית ובאותה עת להרגיע את המתיחות עם המערב. 

  המועמד שהמריץ את הרפורמיסטים 
רוחאני היה איש הדת היחיד מבין ששת המועמדים לנשיאות הרפובליקה האיסלאמית. פרידה מאחמדינג'אד השמרן שהפך להמן / סער הס הוא הציע להעביר את ישראל לאירופה, טען שפיגועי התאומים פוברקו והצהיר כי בארצו אין הומואים. שמונה שנות כהונת נשיא איראן התאפיינו באנטישמיות וברגעים מגוחכים כמו פגישה עם קוף. הציטוטים שנזכור מעידן אחמדינג'אד שמסתיים לכתבה המלאה 
הדוקטור למשפטים זכה ערב הבחירות לתמיכת הרפורמיסטים ולתמיכת של הנשיאים לשעבר מוחמד חתאמי ורפסנג'אני. יש לו היכרות קרובה עם המנהיג הרוחני העליון עלי חמינאי והוא היה נציגו במועצה לביטחון לאומי. 

  
"רוחאני היה באמת הבחירה היחידה שתמריץ מחדש את הרפורמיסטים", אמר ראסוף נאפיסי, מומחה לענייני איראן מאוניברסיטת סטאייר בווירג'יניה. "רוחאני קיבל את תמיכתם רק משום שהוא נתפש כאיש של רפסנג'אני והצבעה בשבילו הייתה הצבעה לרפסנג'אני". 

מחנהו של הנשיא הנבחר אימץ לעצמו את הצבע הסגול (צילום: AP) 
  
הקשר העמוק בין שני האישים הבכירים עשוי להעניק לנשיאות של רוחאני טבע כפול: רוחאני כפנים הציבוריות ורפסנג'אני כסנדק והמגן שפועל מאחורי הקלעים. 

  יכניס רוח לשיחות הגרעין? 
אף שכל סוגיות המפתח, תוכנית הגרעין למשל, נמצאות תחת שליטה של ההנהגה הדתית, הברית עם רפסנג'אני מעניקה לרוחאני יותר חופש להטביע את חותמו על טקטיקות המשא ומתן עם מעצמות העולם אחרי שארבעה סבבי שיחות שנערכו מתחילת שנה שעברה נכשלו ולא התקדמו משמעותית. 

  
במהלך קמפיין הבחירות שלו קרא רוחאני לחפש "אינטראקציה חיובית עם העולם" שכוללת ניסיונות להפיג את חששות המערב מתוכנית הגרעין ולהביא להסרת הסנקציות הכבדות שהורידו את הכלכלה האיראנית על ברכיה. 

  
כל נשות רוחאני (צילום: EPA) 
  
המערב ובעלות בריתו חוששים שאיראן צועדת לעבר בניית נשק גרעיני בעוד גורמים איראניים, כולל רוחאני עצמו, מתעקשים שהמדינה מפתחת כורים גרעיניים לצרכים רפואיים ולטובת ייצור חשמל. 

  בקמפיין הבחירות: "לא עוד 8 שנים כאלה" 
"לא נרשה ששמונה השנים האחרונות יימשכו", אמר רוחאני לקהל תומכים גדול שהריע לו בעצרת בחירות שקיים בשבוע שעבר. בדברי הביקורת שלו הוא התייחס כמובן למדיניות החוץ השנויה במחלוקת של אחמדינג'אד. "הם הביאו את הסנקציות על המדינה. ובכל זאת, הם גאים בזה. אני אדחוף למדיניות של פיוס ושלום. אנחנו גם נתפייס עם העולם", אמר רוחאני. 

  
בעבר הקפיא את העשרת האורניום בארצו (צילו:AP) 
עוד מגיל צעיר התחיל רוחאני להתקרב לדת, ומגיל בגרות הוא ביסס את עצמו כמתנגד בולט למשטר השאה שנתמך על ידי המערב, נסע רבות והטיף נגד שלטונות מונרכיים. מעשיו ונאומיו של רוחאני לא נעלמו מעיני של מייסד הרפובליקה האיסלאמית אייתוללה רוחאלללה חומייני , שהפיל את שלטון השאה במהפכת 1979. 
  הבן הבכור התאבד ב-1992 
רוחאני נשוי לנעימה רוחאן מאז 1969 ולשניהם שני בנים ושתי בנות. בנו הבכור חוסיין שם קץ לחייו באפריל 1992. 

  
רוחאני סיים לימודי משפטים באוניברסיטת טהרן בשנת 1972. לאחר מכן הוא נסע לסקוטלנד ללמוד תואר שני במשפטים באוניברסיטת קלדוניה בגלזגו. בזמן ששהה מחוץ לאיראן, ההתעוררות האיסלאמית הלכה וגדלה וצברה כוח. עם שובו לאיראן הגביר רוחאני את הביקורת שלו על משטר השאה, אך נאלץ לברוח מהמדינה כדי להימנע ממעצר. לאחר מכן הוא הצטרף לחוג תומכיו של חמינאי, שהיה בעצמו בגלות בצרפת, ולחברי המעגל הפנימי שלו שכלל גם את רפסנג'אני. 

  
לאחר מהפכת 1979 עלה רוחאני במהירות בסולם הדרגות ושירת בכמה תפקידי מפתח. הוא היה אחראי על ארגון הצבא מחדש, שירת כחבר פרלמנט, פיקח על רשות השידור הממלכתית ושימש על תקן שופרו של חמינאי. 
  

לא הסכים לוויתורים ודילים עם המערב. אחמדינג'אד (צילום: EPA) 
    במהלך מלחמת איראן-עיראק (1988-1980) חיזק רוחאני את קשריו עם רפסנג'אני והיה יועצו הבכיר לביטחון לאומי כשזה היה נשיא ב-1997-1989. רוחאני המשיך בתפקידו גם בתקופת כהונתו של הנשיא הרפורמיסטי חתאמי, ואף מונה לתפקיד השליח האיראני הראשון לשיחות הגרעין. 

  הסכסוך עם אחמדינג'אד 
בשנת 2003 קיבל רוחאני את תיק הגרעין, שנה אחרי שתוכנית הגרעין נחשפה לעולם. במשך 20 שנה הצליחה איראן להסתיר מהעולם את העובדה שהיא מקימה כורים ומתקנים לעשרת אורניום ומתקדמת לעבר ייצור נשק גרעיני. רוחאני היה זה שהקפיא באופן זמני את כל פעולות העשרת האורניום של ארצו כדי להימנע מסנקציות של מועצת הביטחון של האו"ם וזכה לכינוי "השייח הדיפלומט". 

  אחמדינג'אד התנגד בתוקף לכל ויתורים וסגירת עסקות עם המערב. הוא גם הסתכסך קשות עם רוחאני אחרי שזה תמך ברפסנג'אני בבחירות לנשיאות ב-2005 במקום בו. כאמור, רוחאני התפטר מתפקיד ראש צוות המשא ומתן לשיחות הגרעין ומתפקיד ראש המועצה לביטחון לאומי אחרי כמה פגישות שערך עם אחמדינג'אד לאחר בחירתו לנשיא איראן. 

  

צפה את בחירתו של רוחאני? חמינאי מעניק דרגה לאיש משמרות המהפכה (צילום: AP) 
  
בעימות הנשיאותי האחרון שנערך בטלוויזיה התבטא רוחאני בנושא מדיניות הגרעין של ארצו ואמר כי "נכון לקדם את פעילות הצנטריפוגות רק אם מצבם הכלכלי של האזרחים מתקדם בכיוון הנכון". בעימות הוא טען עוד כי "מקור כל הבעיות שלנו הוא זה - אנחנו לא משקיעים מספיק מאמץ בניסיון למנוע מסוגיית הגרעין להגיע לפתחה של מועצת הביטחון של האו"ם". 

  במהלך קמפיין הבחירות שלו נזהר רוחאני שלא להתעמת ישירות עם הרשויות בנושא הדיכוי הברוטלי של מחאת 2009, שפרצה בעקבות בחירתו מחדש של אחמדינג'אד לנשיא. אולם, בארבע השנים האחרונות הוא התקרב בבירור ליריבו הרפורמיסטי הגדול של אחמדינג'אד, מנהיג האופוזיציה ו"התנועה הירוקה" מיר חוסיין מוסווי. מוסווי נמצא במעצר בית מאז תחילת 2011 ביחד עם עמיתו בתנועת האופוזיציה מהדי כרובי. 

  במהלך מערכת הבחירות רוחאני למד ממוסווי כיצד למתג את תנועתו בצורה הטובה ביותר והוא אימץ לקמפיין שלו את הצבע הסגול. מהלך זה רק תרם לסחף שנוצר בעד המועמד המתון ובכמה עצרות תמיכה בו נעצרו כמה משתתפים שקראו לשחרורם ממעצר של מוסווי וכרובי. 

  
ומה חושב הנשיא החדש של איראן על ישראל? בשנה שעברה אמר רוחאני כי אסור להשאיר את סוריה מוחלשת מול המשטר הציוני השטני שדג במים עכורים. 
  
Read this article in English