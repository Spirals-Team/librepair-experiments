שיא גינס: אישה אספה 45 אלף מגנטים למקרר
שיא ממגנט: רשת CBS האמריקנית דיווחה אתמול (יום א') כי אישה ממדינת נבאדה בשם לואיס גרינפארב נכנסה ל ספר השיאים של גינס לאחר שאספה 45 אלף מגנטים למקרר. 
  
רוצים שכולם ישמעו אתכם? כתבו את דעתכם ב פייסבוק שלנו , ואת התגובות הנבחרות נפרסם לכולם 
  
גרינפארב, המכונה גם "גברת מגנט", התחילה לאסוף את המגנטים כבר בשנות ה-70'. "זה תמיד עשה אותי מאושרת", סיפרה האישה ל-CBS. 

  
600 מגנטים על המקרר והשאר ברחבי הבית (צילום: רשת CBS) 
  

גם ג'ון פ. קנדי נמצא על המקרר של גרינפארב (צילום: רשת CBS) 
  

מגנטים גם מעולם הקולנוע (צילום: רשת CBS) 
  
בין 600-500 מגנטים נמצאים על המקרר הפרטי של גרינפארב והשאר פרוסים ברחבי הבית. גם דלת הכניסה לביתה מכוסה לחלוטין במגנטים מכל הסוגים ומכל רחבי העולם. 
  
"זהו אלבום חיי. כל המגנטים הם זיכרונות של דברים שקרו במהלך החיים שלי. לכל מגנט שקיבלתי או קניתי הייתה סיבה וסיפור שהיה מאחוריו", סיפרה אשת המגנט. 

  יותר מ-7,000 מגנטים מהאוסף של גרינפארב הוצגו במוזיאון השיאים של גינס בלאס וגאס, אך לאחר סגירת המוזיאון, היא לקחה את כולם חזרה לביתה.