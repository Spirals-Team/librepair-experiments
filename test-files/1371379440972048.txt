לאחר 3 שעות: התקלה ברשת HOT מובייל תוקנה - TechNation
(עדכון) מהחברה נמסר כי "התקלה נפתרה והשירות חזר לסדרו באופן מלא; לקוח שעדיין חווה שיבושים, מתבקש לכבות ולהדליק מחדש את המכשיר"   (34) הדפס   חברת HOT מובייל חווה כעת תקלה שכפי הנראה מכסה את כל הארץ. 
לקוח מהרצליה דיווח ל-TheMarker כי הוא אינו מסוגל לבצע שיחות, הודעות או גלישה במכשיר ה-HOT מובייל שלו מהבוקר. 
בשיחה עם מוקד השירות של החברה הודו בתקלה ארצית שנמצאת בטיפול. גם ברשתות החברתיות עולים סימנים דומים. חיוג למספר HOT מובייל מוביל לתא קולי. 
מרכז שירות לקוחות של HOT מובייל צילום: ראובן שניידר כפי הנראה, הבעיה ברשת HOT מובייל ולא ברשת המארחת (חלקית) פלאפון - משום שלקוחות פלאפון זמינים ואינם מדווחים על בעיה. HOT מובייל הודיעה השבוע על חצי מיליון לקוחות ברשת . 
מהוט מובייל נמסר בתגובה כי "ישנה תקלה בעקבותיה חלק מהלקוחות חווים אי זמינות לסרוגין. הנושא בטיפול ואנו עושים את מירב המאמצים להחזיר השירות לסדרו בהקדם האפשרי". 
לאחר כשעתיים נמסר מהוט מובייל כי "התקלה נפתרה והשירות חזר לסדרו באופן מלא. היום בבוקר אירעה תקלה באחד מרכבי המתג שגרמה לחלק קטן מלקוחותינו לחוות אי זמינות לסירוגין. התקלה נמשכה כ-3 שעות. לקוח אשר עדיין חווה שיבושים, מתבקש לכבות ולהדליק מחדש את המכשיר". 
עשו לנו לייק לקבלת מיטב הכתבות והעדכונים ישירות לפייסבוק שלכם