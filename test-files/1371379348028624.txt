Yo! Sushi: ARdrone מגיש אוכל
מסעדת יו! סושי הבריטית מגישה את מנות ההמבורגר היפני החדשות שלה עם מלצר ניסיוני - עם רוטורים משלו הסר דיווח מפייסבוק פרסומת ידעתם שהיום הזה יגיע: מלצרים, תחתית הסולם התעסוקתי מזה עשורים רבים, יוחלפו ברובוטים. מיליוני סטודנטים ברחבי העולם מטלפנים כעת להוריהם בהיסטריה.

למרות שהווידאו להלן, מהערוץ הרשמי של רשת המסעדות הבריטית Yo! Sushi, נראה כמו הלצה, הם מבטיחים שמדובר בעניין רציני לחלוטין.

לדברי רובין רולנד, מנכ"ל הרשת, מדובר בניסוי בהרצה שאם יצליח, יוטמע בסניפי הרשת. זה אמנם גימיק, אבל גימיקים הם מה שקנה ליו! סושי את תהילתה: הרשת מפורסמת בזכות הפס-הנע המגיש מנות מזון יפני, קונספט שהיה להיט גם בארצנו בתחילת שנות האלפיים. רולנד טוען שהם מחויבים לחדשנות בטכנולוגיות הגשה, ואנחנו לוקחים את המילה שלו ברצינות.

למרות שלא מצוין כך במפורש, נראה שהמלצר המעופף הוא AR.Drone של חברת Parrot, ונכון לרגע זה לא צפוי גל פיטורים של בני אדם: הוא מצריך מלצרית בשר ודם שתנווט אותו באמצעות אייפד.