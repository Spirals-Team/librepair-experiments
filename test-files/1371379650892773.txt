נא להכיר: 20 שקלים חדשים לגמרי
הצצה בארנק של כל אחד מאיתנו מגלה כי איכותם של שטרות 20 שקלים ירודה מאוד. הסיבה לכך היא אי הימצאותו בכספומטים וריבוי גלגוליו של שטר זה בשווקים. לאחרונה הכריז בנק ישראל כי בקרוב יחל בהפצת שטרות מחומר הקרוי פולימר והוא ישפר את עמידותם ואת אורך חייהם. 
  
הפולימר הוא חומר מעין פלסטי המספק לתעשיית השטרות יתרונות חשובים, שאחד מהם הוא עמידות גבוהה המאריכה את חיי השטרות. לאור יתרונות הפולימר, הולך וגדל השימוש בו בעולם, וכיום 26 מדינות אימצו אותו לצורך הנפקת שטרות. 
  
  צילום: יהונתן צור 

  
עיצובם של השטרות החדשים מפולימר ושל השטרות העשויים מנייר, זהה, מלבד שינויים קלים המתחייבים בסימני הביטחון; הבולט שבהם הוא חלון שקוף המאפיין את השטרות מפולימר ומהווה סימן ביטחון קל לזיהוי בידי הציבור. 
  
בימים אלה מוסר בנק ישראל שטרות דוגמא מפולימר לבנקים, ליבואנים של מנגנוני מכונות אוטומטיות ולחברות המפעילות מכונות אלו. מסירת השטרות נעשית למטרת כיול והתאמה של המכונות לשטרות הפולימר. 
  
מוטי פיין, הממונה על מחלקת המטבע בבנק ישראל, אומר כי כל שמועה לגבי הימצאותם של דמויות אמנים, אנשי תרבות וכדורגלנים על גבי השטרות החדשים אינה נכונה. פיין מוסיף כי בקרוב יחל תהליך נוסף של תפוצת מטבע 2 שקלים וכי כך שבסופו של דבר יגיע לכיס של כולנו.