פריס הילטון
פריס הילטון מדברת על הסרט "בלינג רינג", שמבוסס על מקרה שוד אמיתי שהתרחש בביתה, וקובעת: "הנוער של היום יוצא משליטה" הסר דיווח מפייסבוק פרסומת סרטה החדש של סופיה קופולה "בלינג רינג", עתיד לעלות בישראל בשבוע הבא, לאחר שקצר את מיטב המחמאות בפסטיבל קאן. הסרט עוסק בסיפורם האמיתי של צעירים שנהגו לשדוד באובסיסיביות בתים של מפורסמים, בין השאר, את ביתה של פריס הילטון.

כעת, הילטון מתראיינת למגזין ה"דיילי ביסט" וחושפת שהיא עדיין לא נרגעה מהחוויה הלא נעימה שעברה עליה בשנת 2009, בו נשדדה מספר פעמים על ידי החבורה שסיפורה מתואר בסרט. "ברור לי למה עושים על זה סרט, זו תופעה מעניינת", אומרת הילטון, ,ובכל זאת אני לא יכולה שלא לחשוב על עניין החשיפה וההשפעה על הנוער".

בראיון מספרת הילטון שהיא חיה בפחד מתמיד שמא השודדים יחזרו יום אחד, ולטענתה תמיד נדמה לה שיש מישהו בבית. "שלא יתעסקו איתי", אומרת הילטון על חבורת 'בלינג רינג', "אני פוחדת, ולא מבינה. כשאני הייתי נערה רציתי רק להציל בעלי חיים. חלמתי להיות וטרינרית. לא היה אכפת לי מאנשים מפורסמים. האנשים האלו נכנסו אליי הבייתה כשלא הייתי, ישנו במיטה שלי. הם אפילו רצו לגנוב את הכלב שלי. הנוער היום יוצא משליטה". עוד מוסיפה הילטון כי היא מקווה שהסרט יעביר מסר חשוב לנוער ומצהירה: "לא ארצה שילדיי יגדלו בלוס אנג'לס, לתוך תרבות כזו".