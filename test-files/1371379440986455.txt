פייסבוק בעקבות טוויטר וטאמבלר: השיקה גירסה משלה להאשטאג - גלובל
ענקית הרשתות החברתיות תאפשר לראות האשטאגים שמקורם בשירותים אחרים דוגמת אינסטגרם: "זהו צעד ראשון בדרך לסייע למשתמשים לגלות אלו נושאים הם החמים ביותר ברשת"   (5) הדפס   פייסבוק, מפעילת הרשת החברתית הגדולה בעולם, השיקה היום גירסה משלה להאשטאג, כאמצעי שנועד לאפשר למשתמשים לגלות על אלו נושאים משתמשים אחרים מדברים ברשת החברתית. 
פייסבוק הודתה בעת השקת ההאשטאג כי מדובר בתכונה דומה לאלו שקיימים בשירותים של חברות טוויטר, אינסטגרם, פינטרסט וטאמבלר, שנרכשה לאחרונה על ידי יאהו. 
ההאשטאג של פייסבוק יאפשר למשתמש "להוסיף הקשר לפוסט או לאותת על כך שהוא מהווה חלק מדיון רחב יותר", נכתב ב פוסט שעלה בבלוג של פייסבוק . "כאשר מקליקים על האשטאג בפייסבוק, תוכלו לראות פיד של מה אנשים ועמודים אחרים אומרים לגבי אותו אירוע או נושא", נכתב בפוסט. 
מייסד פייסבוק, מארק צוקרברג צילום: אי–פי פייסבוק תאפשר לבצע חיפוש אחר האשטאג ספציפי באמצעות שורת החיפוש, וכן ניתן יהיה להקליק את האשטאגים שמקורם בשירותים אחרים דוגמת אינסטגרם. כמו כן, ניתן יהיה ליצור פוסטים ישירות מתוך הפיד של ההאשטגים ומתוצאות חיפוש. 
פייסבוק ציינה כי ההאשטאג מהווה "צעד ראשון" בדרך לסייע למשתמשים לגלות אלו נושאים הם החמים ביותר ברשת. "נמשיך להשיק מאפיינים נוספים בשבועות ובחודשים הקרובים, ובכלל זה טרנדים של האשטאגים וכן תובנות עמוקות יותר, אשר יסייע לאנשים לגלות יותר על השיחות המתנהלות בעולם", נכתב בפוסט.