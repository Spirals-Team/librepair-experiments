חלום האופניים המעופפים ממריא בפראג - TechNation
אבטיפוס של אופניים מעופפים, שנולדו מתוך רצון להגשים חלום ילדות של המפתחים, הוצג אתמול ■ זוג האופניים נראה במבט ראשון כמו הכלאה של אופני הרים עם קוואדקופטר   (7) הדפס   הכינו את הקסדות, אנחנו ממריאים: אתמול (ד') הוצג בפראג אבטיפוס חדש של אופניים חשמליים. אך לפני שתתחילו לצקצק בלשונכם ולגלגל עיניים, חשוב להבהיר כי לא מדובר בעוד זוג סטנדרטי של אופניים חשמליים, אלא בדגם מיוחד המאפשר לרוכב לעוף באוויר. 
עם כל הכבוד למכוניות החשמליות המעופפות עליהן אנו שומעים שנים רבות אנחנו עדיין מעדיפים לא לזהם את האוויר, ולא לתפוס יותר מידי מהמרחב האווירי. לשם כך, חברו יחדיו מספר חברות צ'כיות והציגו אתמול את האבטיפוס הראשוני של האופניים החדשים שלהן. 
זוג האופניים נראה במבט ראשון כמו הכלאה של אופני הרים עם קוואדקופטר, וכאלה שאינם מסוגלים להתרומם באוויר למרות הרצון הטוב. בפועל, מדובר באופניים השוקלים 95 קילוגרמים, מצויידים בשישה פרופלורים הממונעים על ידי סוללות הממוקמות בשני צידי האופניים, כאשר השליטה נעשית באמצעות שלט רחוק. 
אופניים מעופפים צילום: צילום מסך מהסרטון המצורף לפוסטים נופסים ב- GeekTime : 
ההשלכות של עסקת וייז-גוגל: הטוב, הרע והמכוער 
iBidLow תעזור לכם למצוא את המלון הכי משתלם ביעד שלכם 
במסגרת הצגת האב טיפוס, הצליחו החברות להטיס את האופניים לחמש דקות שלמות. כמובן שלאור העובדה שמדובר בדגם ראשוני, ועל מנת לא לסכן אף אחד, בטיסה הראשונה הוצבה בובה המדמה את הרוכב העתידי שישתמש בהם. החברות מבהירות כי על מנת להחזיק את משקלו של רוכב ממוצע יהיה עליהן להגביר את כוחן של הסוללות – אך הן אינן פוסלות את האפשרות שאכן יוכלו כבר בעתיד הקרוב להטיס את רוכבי האופניים באוויר. 
כמובן שבפני החברות והאופניים עומדים עוד מספר מכשולים לפני שיוכלו להטיס בני אדם, להגיע לשוק בצורה מסחרית או להוות כלי רכב לגיטימי. נכון להיום מדובר על מודל מגושם וגדול למדיי, מה שהופך את תהליך הנעת הפדלים והרכיבה לבעייתיים, וכמובן שלאור גודלם המאסיבי הרוכבים לא יוכלו להשתמש בנתיב האופניים המוגדר ברחובות, אלא יאלצו לרדת לכביש. אך נראה כי הבעיות הטכניות הללו מתגמדות לעומת הרעש המאסיבי והמחריד שיוצא מאותם פרופלורים, שעלול לגרום לנזק לרוכבי האופניים הנמצאים בצמוד אליהם. 
למרות זאת, החברות מאמינות כי יוכלו להציג דגם מתקדם כבר לקראת סוף השנה, שיוכל להטיס באוויר רוכב אופניים אמיתי, ולא בובת דמה. אלס קוביליק ( Ales Kobylik ), נציג מטעם אחת החברות שהשתתפו בפרוייקט המדובר מסביר כי המטרה לא הייתה למען השגת רווחים או פרסום, אלא פשוט פיתוח שנבע מרצון להגשים את חלום הילדות שלהם. 
לפוסט המקורי ב- GeekTime לחצו כאן