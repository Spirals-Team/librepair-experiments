חשודי הברנוער לפני מעצר: בילוי ובקשת אקדח - חדשות
המשטרה חשפה הבוקר (יום א') פרטים נוספים מחקירת הרצח בברנוער . "שאול גנון נחשד במעשה סדום ושוחרר לאחר שנחתם איתו הסכם. על פי ההסכם אנחנו חייבים לשחרר אותו", אמר נציג המשטרה בדיון שבו הוארך מעצר שלושת החשודים האחרים בשבעה ימים. הוא הסביר כי מתוקף תפקידו בקהילה הגאה, עזר גנון לעד המדינה בייצוג המשפטי בהליך שבמסגרתו נעצר וישב בכלא.. 
  
לטענת נציג המשטרה, במאמץ לדובב את הצעיר שלכאורה הותקף מינית, אמר לו עד המדינה: "שאול גנון נגע בי". חילופי הדברים התקיימו לאחר שהמשטרה הודתה כי חתמה על הסכם עם גנון, מי שהיה מנהל הברנוער, על הקלה בתמורה לעדות. על פי הערכות, נועדה האמירה להוציא מהחשוד פרטים לגבי מה שהתרחש בינו לבין גנון. 
  

(צילום: מוטי קמחי) 
החשודים בבית המשפט, היום (צילום: מוטי קמחי)   צילום: אסי כהן
סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: גנון עם שחרורו למעצר בית: מכחיש כל קשר 
לדברי החוקר יוני חג'ג', הייתה התכתבות בפייסבוק בין חגי פליסיאן - האיש שחשוד שלחץ על ההדק - לבין עד המדינה, מי שחשוד שסייע לו עם פרטים לגבי הברנוער. "יש הקלטה של החשוד חגי שקושר עצמו לאירוע", אמר. "במהלך ההפעלה עד המדינה דיבר על סמים ואקדחים עם החשודים". 
  
בנוסף, הוא פירט, "במהלך החודש האחרון ביקש חשוד 2 (הקרוב של חגי פליסיאן, שלכאורה נאנס) מעד המדינה אקדח לצורך פגיעה באדם אחר". עוד אמר חג'ג' כי ארבעה ימים לפני המעצר, עד המדינה והחשודים חגגו יחד בפארק המים מימדיון בתל אביב. את הפרט הזה וכן את הפרטים לגבי השיחות בין עד המדינה לחשוד הצעיר, חשף אחד הסנגורים, עו"ד שי שורר. 
  סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: עד המדינה: "סיפקתי מידע על הברנוער" 

הצעיר מבין החשודים, שהיה קטין ולפי המשטרה קיים קשר מיני עם גנון, ממשיך להכחיש ואף ביקש לפרסם את שמו גם בכניסה לבית המשפט וגם במהלך הדיון. "בחיים לא נאנסתי. אף גבר לא נגע בי. אני רוצה שיפרסמו את השם שלי ורוצה מכונת אמת", אמר לשופט. זהותו של החשוד, היום בן 19, אסורה לפרסום בשל העובדה שהיה, לפי החשד, קורבן לעבירת מין, וכן חשוד בעבירה פלילית כשהיה קטין. 
  
עורכי הדין של החשודים, שמשון וייס, שי שורר ומשה שרמן, הכחישו בשמם את החשדות וטענו שלנוכח חומר הראיות, יש לשחררם. 
  
חגי פליסיאן חשוד בביצוע הרצח ואילו טרלן חנקישייב חשוד אף הוא בסיוע. השלושה נעצרו ב-5 בחודש , בעקבות מידע שמסר 
מקורבו של אחד מהם, ש הפך לעד מדינה . במשטרה מייחסים להם מניע של נקמה אישית ב שאול גנון , מנהל הברנוער בזמן הטבח לפני ארבע שנים. לפי החשד, אותה תקיפה מינית היא שהובילה את חגי פליסיאן ושותפיו - חנקישייב והנער שהותקף - למסע הנקמה שהפך למסע הרג חסר הבחנה. גנון הכחיש כל קשר לרצח ולמעורבים בפרשה אך בהמשך חתם על הסכם עם המשטרה לפיו ישמש עד תביעה  ולפיכך לא יואשם בעבירת מין כלפי הקטין.  
  
הרצח בברנוער אירע בשעת ערב במוצאי שבת, ב-1 באוגוסט 2009 בתל אביב: רעול פנים נכנס למרכז ההומו-לסבי ברחוב נחמני בתל-אביב והחל לירות לכל עבר. במקום, שבו נערכו פעולות לבני נוער מהקהילה הלהט"בית (הומוסקסואלים, לסביות, ביסקסואלים וטרנסג'נדרים) היו באותה העת נערים ונערות וכן המדריכים שסייעו להם. מהאש נהרגו המדריך ניר כץ (26) והנערה ליז טרובישי (16) .  
  
Read this article in English