Vodio הישראלית מגייסת 800 אלף דולר ומשיקה אפליקציית אנדרואיד - TechNation
חברת הסטארטאפ הישראלית, המפתחת אפליקציה לצריכה נוחה ואינטואיטיבית של תכני וידאו, על פי העדפות והתאמה אישית לפי פרופילים חברתיים, הודיעה על סבב גיוס והשקת אפליקציית אנדרואיד ייעודית   (1) הדפס   תחום הווידאו נמצא כעת בצומת דרכים משמעותית ביותר. יחד עם הפופולאריות הגדלה של אתרי אינטרנט העוסקים בתחום צריכת תכני וידיאו ושוק הטלוויזיות החכמות שצובר תאוצה, לצד הזמינות הגדלה של Data וכמות תכני הוידיאו הזמינים ברשת שעולה באופן תמידי, שירותי וידיאו כגון Hulu, Netflix, Crankle ו-Vudu זוכים להתעניינות רבה. עם זאת, עדיין נראה שחסרה למשתמשים הנגיעה האחרונה של שירות וידיאו אשר מאפשר להם לקבל את התכנים המעניינים אותם, היישר למכשיר הסמארטפון שלהם, אל הטאבלט או אל הטלוויזיה. 
לפוסטים נוספים ב-GeekTime 
הצצה ל-iOS 7 בגרסת הבטא 

האם נינטנדו הרימה ידיים? 
בדיוק בסוגיה זו משתלבת חברת הסטארט אפ הישראלית Vodio, אשר מעוניינת לעזור לנו לעשות סדר בכמות האדירה של הסרטונים הנמצאים כיום ברשת האינטרנט ולהביא את התכנים המעניינים אותנו ישירות אל משתמשי אנדרואיד. החברה הוקמה בתחילת 2011 על ידי יהונתן מסיקה, אורי טוויג וישי וינשטוק, אשר הכירו כאשר עבדו יחדיו באינקרדימייל. מאז, נוצרה האפליקציה שצומחת בהדרגה וקוצרת לא מעט מחמאות. 
Vodio השיקה לראשונה את אפליקציית האייפד שלה לראשונה בינואר 2012. האפליקציה קצרה ביקורות טובות מאוד בחנות של אפל וקיבלה חשיפה יפה גם כאשר אפל שפירסמה את רשימת האפליקציות הטובות ביותר בחנות, וכללה את האפליקציה של Vodio ב-3 רשימות בפנים. בחודש אוגוסט האחרון, השיקה החברה את אפליקציית האייפון שלה והכריזה על רבע מיליון שעות וידיאו, אשר נצפו יותר מ-2 מיליון פעמים על ידי משתמשי האפליקציה. 
מאז, בחברה היו בעיקר עסוקים בלהגדיל את מספר המשתמשים במערכת וכיום החברה מספרת כי באמתחתה 600 אלף משתמשים ויותר מ-35 מיליון סרטוני וידיאו שנצפו דרך האפליקציה כאשר הערוצים הפופולריים ביותר הם טכנולוגיה, חדשות ווידיאו ויראלי. המערכת של Vodio עוקבת למעשה אחרי 50 אלף מקורות ועושה סינון תוכן המותאם למשתמש עוד לפני שהמשתמש מתחיל להשתמש באפליקציה, ומציגה לו את סרטוני הווידיאו העדכניים והמעניינים ביותר בכל תחום. 
החל מחודש ינואר השנה, החליטו בחברה לעבוד על אפליקציית האנדרואיד, אשר מותאמת במיוחד לסמארטפונים (ובקרוב גם לטאבלטים). היום, החברה משיקה את אפליקציית האנדרואיד של Vodio, הבנויה על אותם עקרונות ה-UX של אפליקציית האייפון, אך כמובן שנעשו לא מעט התאמות על מנת לתת ממשק אינטואיטיבי וויזואלי, לא מושג מוכר במיוחד בתחום אפליקציות האנדרואיד, באופן כללי. 
לשם ההתרחבות מפלטפורמת iOS לאנדרואיד, סגרה החברה מימון Breach Funding בגובה 800 אלף דולר בהובלת מספר גורמים בינלאומיים: RSL Venture Partners - קרן ההשקעות הטכנולוגית של רון לאודר, BTG Pactual – בנק ברזילאי, Empire Angels – קבוצת משקיעים הממוקמת בניו יורק ומשקיעים פרטיים (אנג'לים) נוספים. בסבב הסיד, שנסגר באוגוסט 2011, גייסה החברה כ-300 אלף דולר מקרן ההון סיכון Kima Ventures אשר מתמקדת בעיקר בהשקעות סיד. 
לפוסט המקורי ב-GeekTime