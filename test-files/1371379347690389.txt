חדשות הסלולר: השטוחים של אפל
אפל חושפת מערכת הפעלה חדשה אך לא חדשנית, סמסונג ממשיכה להרחיב את משפחת גלקסי וכל מה שקרה השבוע בעולם הסלולר הסר דיווח מפייסבוק פרסומת "לא יכולים לחדש יותר בתחת שלי" , מלמל השבוע פיל שילר, סמנכ"ל השיווק באפל, מעל הבמה בכנס המפתחים של החברה - ובכך הדגיש את הלך הרוח של אפל, שכה להוטה להוכיח למבקרים ולשאר העולם שהיא עדיין אותה חברה חדשנית כמו בעבר.

והנה, לאחר שנרגעים מהמפנה העיצובי שעברה מערכת ההפעלה iOS ומפסיקים להסתנוור מהצבעים העזים של הגירסה החדשה , מגלים מערכת הפעלה שטוחה כמו האייקונים החדשים שלה.

בעיצוב, כידוע, אין לזלזל. רבים בוחרים מכשיר ומערכת הפעלה בזכות מאפיינים אסתטיים, וגם הגרסאות הקודמות של iOS לא היו מכוערות כלל. אך השנים, איך לומר, החלו ניכרות על מערכת ההפעלה הוותיקה. iOS לא השתנתה כמעט בכלל מאז שהושקה אי שם ב-2007, והיה ברור שעקב חילופי הגברא בחברת התפוח, נראה שינוי .

מהנגיעה הראשונה, מערכת ההפעלה מרגישה שונה עקב החלפת כלל האייקונים לעיצוב חדש ושטוח, ואפילו מסך הנעילה האגדי שונה והוא הרבה יותר אנדרואידי. בכלל, נראה שאפל ממשיכה להעתיק ממערכת ההפעלה הנפוצה בשוק, עם לוח בקרה המתווסף למרכז ההתראות שכבר הוסף בגירסאות הקודמות.