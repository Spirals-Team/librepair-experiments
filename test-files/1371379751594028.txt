"אישיות כלכלית בכירה שלחה אליי מישהו שאמר שהוא מוטרד מאוד מירידת מניות אי.די.בי" - דין וחשבון
(עדכון) נוחי דנקנר עיד היום בביהמ"ש במסגרת תביעה ייצוגית נגד אי.די.בי.פיתוח ■ מנכ"ל אי.די.בי פיתוח טען שאינו זוכר או אינו יודע ■ אחותו של דנקנר: "אני לא מעורבת בכלל - רק מקבלת דיווידנדים"   (67)   בעל השליטה בקונצרן close אידיבי אחזקות נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני אי.די.בי נוחי דנקנר לא חסך במאמצים בניסיון להימנע מהמעמד המשפטי אליו הגיע אתמול (שני) לראשונה: מתן עדות בתביעה ייצוגית שהוגשה נגד חברת אי.די.בי פיתוח. 
דנקנר נאלץ להשיב לשאלות עורכי דין והשופטת בנוגע להערכת שווי של חברת אי.די.בי פיתוח. דנקנר שמר על שלווה וענייניות בתשובותיו אך ניתן היה להבחין באי הנוחות שחש. הוא הזיע באולם הממוזג והרבה לשחק עם ידיות משקפי הקריאה שהחזיק. 
עם פתיחת הדיון היום (ב') ביקש פרקליטו של דנקנר, עו"ד יוסי בנקל, שלא לזמן את דנקנר לעדות בשל החלטת שופט בית המשפט המחוזי איתן אורנשטיין מתחילת השבוע. השופט אורנשטיין שדן בבקשת ההסדר לחברת אי.די. בי פיתוח הורה לחברה להידבר עם נושיה על מתווה הסדר חוב. בנקל טען כי החלטת השופט אורנשטיין מורה על שקט תעשייתי ומשנה את כללי המשחק ולכן יש לחכות עד לאוגוסט ולראות כיצד יבשילו המגעים להסדר בין החברה לבין נושיה. השופטת דרורה פלפל השיבה לו כי "מדובר בניסיון יפה" והורתה על שמיעת העדויות תוך שהיא מבהירה כי לא תיתן החלטה בעניין עד אוגוסט. 
העדות של דנקנר, של אחותו שלי ברגמן ושל מנכ"ל הקונצרן חיים גבריאלי נשמעה בבית המשפט המחוזי בתל אביב. עדותם חשפה חלק מהבעיות במימשל התאגידי של הקבוצה שהתבטאו בין היתר בדירקטוריון שרוב החברים בו הם בני משפחה או שותפים עסקיים של דנקנר ובכך שנראה כי לחברי הדירקטוריון לא הוצגה הערכת שווי חשבונאית לפני ביצוע הצעת הרכש. 
דנקנר העיד באריכות על האירועים שקדמו להחלטת הדירקטוריון לצאת בהצעת רכש כפויה לציבור בפברואר 2009 עד שהשופטת קטעה אותו וביקשה ממנו להשיב בקצרה לשאלות. לעומתו, המנכ"ל גבריאלי הרבה להשיב על השאלות שנשאל "איני זוכר" ולהפנות את השאלות לסמנכ"ל הכספים בקבוצה, ד"ר איל סולגניק. אחותו של דנקנר, ברגמן, שמחזיקה ב-11.5% ממניות החברה הסבירה שאינה מעורה בחברה ומי שמשקיע בשמה את הכספים הוא אביה. ברגמן נראתה לחוצה ביותר והשיבה על השאלות בתשובות קצרות בנות מילים בודדות. 
התביעה הייצוגית, שהוגשה ב-2009 ומוערכת ב-680 מיליון שקל, עוסקת בהצעת הרכש העצמית של חברת אי.די.בי פיתוח שבוצעה באותה שנה. לפי הצעת הרכש שפורסמה בפברואר 2009, הציעה אי.די.בי לכל בעלי מניותיה לרכוש את כל המניות הרגילות של החברה במחיר של 41 שקל למניה. לשיטת התובעים השווי ההוגן של כל מניה היה לפחות 140 שקל. למרות שהתובעים סירבו להצעת הרכש, מניותיהם נרכשו מהם בכפייה. 
נוחי דנקנר ובנו עומר, היום בבית המשפט צילום: עופר וקנין לטענת התובעים, הדירקטורים באי.די.בי פיתוח באותה עת שאישרו את העסקה פעלו בניגוד עניינים לטובת בעל השליטה בחברה. בתביעה נטען כי תשעה מתוך 14 הדירקטורים בחברה הרוויחו אישית כ–88 מיליון שקל כתוצאה מביצוע הצעת הרכש. בין הדירקטורים בחברה באותה עת אמו ואביו של דנקנר, זהבה ויצחק, ושותפיו העסקיים בני משפחת לבנת ואבי פישר. 
אי.די.בי פיתוח טענה להגנתה כי מדובר בשימוש לרעה בהליכים משפטיים שנועדו להתיש את החברה ולהיכנע לדרישות סחטניות. החברה ציינה כי התמורה ששולמה במסגרת הצעת הרכש שיקפה את השווי ההוגן של מניות החברה באותו מועד. לשיטת החברה, התמורה שהוצעה למניה היתה גבוהה בכ-52% משער הנעילה של מניית החברה בבורסה ביום הסמוך לפני פרסום מפרט הצעת הרכש. בנוסף, הכחישה החברה את הטענות לניגוד עניינים של הדירקטורים ובני משפחת דנקנר וציינה כי הם פעלו לפי חוק וכי הטענות הללו "שגויות, מטעות, מגמתיות ואף עולות כדי לשון הרע". 
עם תחילת עדותו של דנקנר שאל אותו עו"ד אבירם אם יש לו היכרות עמוקה עם החברות בקבוצה. דנקנר ענה "אני לא מכיר את כל החברות התפעוליות לפני ולפנים. אני מכיר ברמה טובה את חברות האחזקה. השנתיים האחרונות היו מלאות אתגרים עם חברות האחזקה ואני פחות מעורב בחברות התפעוליות לצערי". 
אבירם ציין בפניו כי לפי ישיבות הדירקטוריון שנערכו ביולי 2009 היה מצב החברה מצוין. דנקנר השיב כי "בלי לראות את הנייר אני מעריך שהאיתנות גדלה מאוד. הדו"ח של מרץ 2009 מעיד על משהו דרמטי שקרה והוא המפתח למה שקרה בתקופה שעליה מדובר. הזמנים הם משבר עולמי חריף מאוד. המשבר ההוא היה חריף במיוחד בתקופה שמראש השנה ספטמבר 2008 עד סמוך לפסח ב-2009. המשבר העמוק ביותר היה חמישה חודשים. בהתחלה שיבחו ואחר כך קילסו אותי על ההשקעה בקרדיט סוויס שהיתה השקעת מפתח אצלנו. רכשנו דרך כור מניות של קרדיט סוויס במיליארד דולר. המניות ירדו חזק ועלו בסמוך לאחר הרכישה. לאחר מהן הן צללו וירדו וירדו. כל הבנקים, האירופאים והאמריקאיים, והבורסה בישראל ובארה"ב ירדו". 
אבירם הטיח בדנקנר "כפית הצעת רכש על הציבור. 12.8% מבעלי המניות היה הציבור ו-5% לא רצו למכור את המניות". דנקנר ענה "הציבור הוא שותף ראוי ומתייחסים אליו מאוד יפה. נתנו הצעה הוגנת פלוס. היה בהצעה סיכון מסוים כי השווקים היו נמוכים מאוד, על הפנים, ואי אפשר היה לדעת לאן הם הולכים. המפנה הדרמטי בשווקים אירע ב-9 למארס 2009 - זה היה בפורים. המכות שחטפנו יומיים לפני היו קשות מאוד. השווקים היו הכי נמוכים. בתיק שלנו זה היה דרמטי. מניית קרדיט סוויס עלתה ביום אחד ב-18%. למחרת, ב-10 למארס, היא עלתה ב- 12% נוספים. לאחר מכן בכל יום שווי הנכסים עלה מאוד ודרמטית. זה יצר מליארדים רבים של שקלים לקבוצת אי.די.בי". 
השופטת פלפל תהתה כיצד קבעה החברה את שווי המניה הראשון שהציעה לציבור שעמד על 36 שקל למניה. דנקנר השיב "ב-26 בינואר זה 11 יום לאחר שב-15 בינואר התפרסמה כתבה שעשתה חשבון כמה אי.די.בי שווה והגיעה לחשבון של מינוס 2.5 מיליארד שקל. באותו יום מניית אי.די.בי פיתוח ירדה ב-10% והמשיכה לרדת לאחר מכן. גם בגלל אפקט של הכתבה וגם בגלל הדרמטיות של הנפילות באותם ימים" דנקנר ביקש להמשיך בתיאור אך השופטת קטעה אותו" אתה צריך לענות תשובה לשאלה, אנו מנסים לבדוק ערך מניה". 
דנקנר המשיך "ההחלטה על הצעת הרכש וקביעת המחיר נעשתה אחרי שהתכנסנו בחברה. אלו היו עשרה ימים דרמטיים ומטרידים מאוד בחברה. אישיות כלכלית בכירה מאוד במשק שלחה אליי מישהו שאמר לי שהוא מוטרד מאוד ושאל אותי מה אני הולך לעשות. ארבעה ימים לפני הצעת הרכש ב-22 לינואר 2009 התכנסו אצלי כ-10 אנשים מהבכירים בקבוצה ועו"ד עודד ערן עם התלבטות בסוגיה אם נכון לבצע הצעת רכש כדי להביע אמון שלנו בקבוצה ובחברות של הקבוצה. לא קיבלנו החלטה באותו יום. אני לא קבעתי את מחיר המניה. היו בישיבה הזו עוד כמה אנשים". 
אבירם הקשה "איך קבעתם מחיר מניה לפי 33% מעל מחיר המניה?". דנקנר השיב "כשאנחנו מגישים הצעת רכש אנחנו מתחשבים במספר שיקולים: השווי צריך להיות הוגן מבחינת הדירקטוריון. אין לי ניירות עבודה שמראים כיצד הגענו ל-33% תוספת על מחיר המניה - שהפכו אחר כך למחיר של 41 שקל למניה שהיו 52% פרמיה על שווי שוק. זה סכום יפה מאוד". 
לפני עדותו של דנקנר העידה אחותו שלי ברגמן. ברגמן אינה נתבעת בהליך והיא העידה כבעלת מניות בחברה. השופטת שאלה את ברגמן על הקשר שלה לתביעה וזו השיבה כי "זימנו אותי להעיד. אני אחות של נוחי". עוה"ד נעם שכנר שמייצג את התובע הייצוגי תהה "כמה את מעורבת בעסקים?". ברגמן ענתה "אני לא מעורבת בעסקים. אני שותפה אבל לא מעורבת בכלל בעסקים. אני לא מעורה בעסקים. אני לא הולכת לישיבות ורק מקבלת דיווידנדים". 
שכנר הקשה: "יש לך 11% באי.די.בי אחזקות ואין לך מושג בעסקים"? ברגמן ענתה "אמרתי שאני לא מעורבת. זה לא אומר שאני לא מבינה". שכנר ציין כי במהלך 2008 ביצעה ברגמן חמש רכישות של מניות חברת אי.די.בי פיתוח בסכום כולל של כ-40 מיליון שקל דרך החברה הפרטית שבה היא מחזיקה. "למה קנית את המניות?" שאל. ברגמן השיבה "החברה היא על שמי אבל מי שעושה את כל הרכישות בחברה זה אבא שלי". שכנר המשיך "למה הסכמת להצעת הרכש"?. ברגמן ענתה "אני זוכרת שהמחיר בבורסה היה נמוך מהצעת הרכש". השופטת פלפל שאלה את ברגמן "אפשר להגיד שנוחי ניהל את העניינים בשבילך?" ברגמן השיבה בשלילה "לא. ההחלטה היתה שלי". 
מנכ"ל החברה גבריאלי העיד כי למיטב ידיעתו לפני ביצוע הצעת הרכש לא הוצגה לדירקטורים חוות דעת כלכלית אלא מצגות שהתייחסו לשווי הנכסים של החברות. הוא העיד כי החברה החליטה לבצע הצעת רכש לאחר ששמעה שהמניה מתרסקת. 
לדבריו, "היינו מאוד מוטרדים מהכתבות בעיתונים. הם זעקו שהחברה שווה אפס שמועות על הורדת דירוג והמניה צונחת. רצינו לשדר שאין בעיה עם אי.די.בי. באותו זמן המשק יורד. רצינו להראות אקט של אמון ועצמה וזו הסיבה שעשינו זאת. הזדרזנו להוציא דיווח מיידי". השופטת שאלה "למה יצאה הצעת רכש לציבור? מישהו התנגד בדירקטוריון לכך?". 
גבריאלי השיב לה כי "יש בחוק אפשרות לבצע זאת. היה קונצנזוס בדירקטוריון. אני לא זוכר אם מישהו התנגד". השופטת הקשתה "איך הגעתם למחיר של 41 שקל למניה?" גבריאלי הסביר כי "במפרט ההצעה הראשון של הצעת הרכש הצענו 36 שקל למניה. השוק תימחר אם זו הצעה ראויה. אם השוק קופץ מעל המחיר שהצעת, אתה יודע שהצעת הרכש לא תענה. הגענו למצב שהלמן אלדובי, שהחזיק כ-1% מהמניות, אינו מתכוון להיענות להצעת רכש. ניהלנו מו"מ עם גוף מוסדי משוכלל ובדיונים איתם הגענו למחיר של 41 שקל למניה. זה היה במו"מ". 
השופטת הסבירה "אתה אומר לי שזה נעשה במו"מ אבל אני לא יודעת מה היו הנימוקים". אבירם המשיך בחקירתו וציין "רואים מפרוטוקול הדיון בדירקטוריון שאף אחד לא התנגד להצעת הרכש. מישהו ביקש לקבל חוות דעת חיצונית בעניין ניגודי העניינים של דירקטורים?". גבריאלי ענה "אני לא זוכר. זה מידע ציבורי מי בעלי המניות ומה ההליך". 
לפי פרוטוקול ישיבת הדירקטוריון, אמר אבירם, הגעתם למסקנה שאין לכם עניין אישי. גבריאלי ענה "יש לנו יועצים משפטיים וכך הם אמרו לנו". 
שלי ברגמן, אחותו של נוחי דנקנר צילום: עופר וקנין