הסתדרות ועד עובדי ארקיע חידשו את סכסוך העבודה - תעופה ותיירות
סיבת המחאה היא החכרת מטוס זר על צוותו היום (ה') לטיסות הפנים ארציות לאילת ואי חתימה על הסכם עבודה קיבוצי עם הטייסים   (1) הדפס   הסתדרות ועד עובדי ארקיע חידשו את סכסוך העבודה, במחאה על החכרת מטוס פולני על צוותו ("חכירה רטובה") היום (ה') בטיסות הפנים ארציות לאילת ובשל אי חתימה על הסכם עבודה קיבוצי. 
העובדים לא שיבשו את הטיסה היום, לאחר שהתברר, כי המטוס הזר לא קיבל אישור מרשות התעופה האזרחית (רת"א) לנחות באילת אלא בשדה התעופה עובדה שבנגב. משם פוזרו הנוסעים באוטובוסים לבתי המלון בעיר. 
מאוחר יותר שב המטוס עם חיילים מעובדה לנתב"ג, על מנת לשוב ולהמריא אחר הצהריים עם נוסעי ארקיע לטיסה אחרת - לבודפשט. נוסעי החברה, שהיו צריכים לשוב במקור עם המטוס מאילת, פוזרו בין טיסותיה האחרות של ארקיע. 
צילום: דודו בכר "נבקשכם להימנע מהפעלת טיסות המטוס החכור ולהמשיך לבצע את הטיסות לאילת באמצעות מטוסי וצוותי חברת ארקיע כפי שהיה מאז ומעולם. בנוסף, נבקשכם לפתוח במשא ומתן מיידי בעניין ההסכם הקיבוצי של הטייסים", נכתב בהודעתה של ההסתדרות למנכ"ל ארקיע, גדי טפר, לפני הפעלתו של המטוס הפולני. 
"להזכירם, קיים סכסוך עבודה שעדיין תלוי ועומד, שעניינו, בין היתר, 'החלטה חד צדדית של המעסיק בדבר מיקור חוץ של טיסות כך שהן יופעלו באמצעות חברות אחרות'. ככל שתמשיך תשובתכם ותהיה שלילית וכלל שלא תפעלו מיידית למניעת הפעלת טיסות באמצעות המטוס החכור, נפעל בכל האמצעים החוקיים העומדים לרשותנו למניעה של טיסות באמצעות המטוס החכור", נכתב במכתב עליו חתומה עו"ד קרנית שפר-לידר, ממונה בחטיבה הארצית באיגוד עובדי התחבורה בהסתדרות. 
עוד כתבות בנושא עובדי ארקיע מחריפים המאבק: ישבשו מחר את הטיסות לאילת 12.06.2013 | 16:14 ההסתדרות אף אזהירה בפנייתה למנכ"ל ארקיע, כי "ההסכם הקיבוצי בין החברה לטייסים פג ב-31 לדצמבר 2012 ומאז ועד היום טרם נפתח הליך של מו"מ וזאת לאור הבנות אליהן הגיע ועד העובדים, בעלי השליטה בארקיע וההנהלה. בעוד מועצת העובדים החלה ליישם הלכה למעשה את ההבנות אליהן הגיעו הצדדים, נודע לנו כי הנהלת החברה, לא רק מתמהמהת מלחתום עליהן, אלא אף העבירה טיוטה בה תוספות שנוגדות את ההסכמות, ולאחרונה אף הגדילה והחליטה, באופן חד צדדי, על 'חכירה רטובה' לטיסות פנים ארציות של מטוס בו טייסי ארקיע אינם מיומנים לטוס ובכך פוגעת בפרנתסם ובביטחונם התעסוקתי". 
בנוסף, כתבה עו"ד שפר - לידור, "אנו רואים בחומרה את הנהלות החברה בדרך של קביעת עובדות הגורמות לפגיעה בכושר ההשתכרות של טייסי ארקיע, ללא עריכת היוועצות אמיתית עם הוועד הארצי ותוך הפרת הסכמים קודמים, והן את הנהלות ההנהלה בכל הנוגע להתנערותה מהסכמות שהושגו עם הוועד הארצי ועם בעלי השליטה בחברה". 
מחברת ארקיע נמסר כי לא תגיב בנושא.