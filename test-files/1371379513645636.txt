אפקט הרמדאן: בימי הצום, המשקיעים רעבים לתשואה - שוק ההון
בדיקה שביצע ד"ר מחמוד קעדאן מאוניברסיטת קולומביה מצאה כי שוקי המניות במדינות מוסלמיות נוטים לעלות בחודש הרמדאן ■ השנה יחל הצום ב-8 ביולי ■ האם מדובר בהזדמנות השקעה?     ב-8 ביולי יחל בעולם המוסלמי חודש הרמדאן. במשך כ–30 יום צמים המאמינים המוסלמים בשעות האור של כל יום. בסוף החודש, ב–7 באוגוסט, יחול החג המסכם את הרמדאן, עיד אלפיטר. 
בחודש הרמאדן נוהגים המאמינים המוסלמים לקיים ביקורי קרובים, לקנות מתנות לחברים ומשפחה - ובערב לצאת למסעדות לצורך שבירת הצום. תקופת החג מתאפיינת גם בגילויים של סולידריות חברתית. 
רו"ח ד"ר מחמוד קעדאן, מרצה במכללה האקדמית גליל מערבי ובאוניברסיטת קולומביה בניו יורק, גילה שבחודש זה של צום גובר גם התיאבון של משקיעים מוסלמים לסיכון. התיאבון הזה משתקף בתשואות נאות שרושמים שוקי המניות במדינות מוסלמיות בחודש הרמדאן. 
לפי מעקב שניהל קעדאן אחר ביצועי שוקי המניות במדינות מוסלמיות ב–12 השנים האחרונות, הבורסות במדינות אלה רשמו בחודש הרמדאן תשואות דולריות נאות בהשוואה למדדי יחס כמו close S&P 500 נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני 500 S&P או מדד ת"א 100. "לא רק הביצועים האבסולוטיים נראים מבטיחים בחודש זה", מסביר קעדאן, "אלא גם מדדי ביצוע אחרים - כמו מדדי שארפ וטריינור - מצביעים על יתרון לשווקים אלה בחודש הרמדאן". 
התיאוריה הכלכלית הקלאסית גורסת שהגורם היחיד שמניע את מחירי ניירות הערך בשוק ההון הוא מידע פונדמנטלי - דיווחים כספיים, או כל פיסת אינפורמציה שתשפיע בעתיד על רווחי הפירמה. במקביל, בעשורים האחרונים מתפתחת חזית שלמה של תיאוריה המצדדת בכך שגורמים התנהגותיים משפיעים אף הם על תהליך קבלת ההחלטות של הפרט בשוק ההון. אולי, אומר קעדאן, מצב הרוח החגיגי והאופטימיות שנרשמת בתקופת הרמדאן יכולים להסביר את העליות בשוקי ההון במדינות מוסלמיות בחודש זה. 
"אחד המאפיינים הקלנדדריים של חודש הרמדאן", מסביר קעדאן, "הוא זחילתו אחורה ב–11 יום בכל שנה ביחס ללוח השנה הגריגוריאני ‏(הנוצרי‏). כלומר, אם רמדאן 2013 יחל ביולי, בעוד שלוש שנים הוא יחל ביוני. עובדה זו מחזקת את האבחנה שמדובר בתופעה הקשורה לרמדאן - ולא במחזוריות הקשורה לשווקים אחרים בעולם". 
כיצד יכולים המשקיעים הישראלים ליהנות מהעליות של חודש הרמדאן? דרך אחת לעשות זאת היא באמצעות השקעה בקרנות נאמנות ישראליות המתמחות בשווקים אלה. הבורסה של טורקיה, למשל, נהנית כבר כמה שנים בעקביות מאפקט הרמדאן. בנוסף, ישנן לא פחות מ–44 קרנות סל ‏(ETF‏) שנסחרות בארה"ב ומתמחות בטורקיה באופן ישיר או עקיף - כלומר על ידי שילוב תיק השוק הטורקי בתיקים של שווקים מתעוררים. 
קעדאן מוסיף: "מי שמעוניין להשקיע במרוקו או בקטאר, למשל, יכול למצוא עבור כל אחת מהן לפחות חמש תעודות סל ‏(ETF‏) הנסחרות בבורסת ניו יורק והעוקבות אחר מדדי הבורסות שלהן". בנוסף, קיימת גם תעודת סל בשם GULF, המשקיעה בחברות במדינות באזור המשלמות דיווידנד במזומן. 
תבניות קאלב-אל-כעכ צילום: דן פרץ התעודה הזאת מחזיקה במניות של חברות הנחשבות ליציבות והרשומות למסחר בשוקי ההון של איחוד האמירויות, בחריין, מצרים, ירדן, כוויית, מרוקו, עומאן וקטאר. התשואות האבסולוטיות הממוצעות במונחים דולריים של תעודה זו בחודש הרמדאן מיום הנפקתה לפני חמש שנים - גם בצל משברים בינלאומיים - היו גבוהות מהתשואות של שוקי המניות האחרים. 
"למרות גילם הצעיר של שוקי ההון במדינות המפרץ הפרסי, הם נהנים בעשור האחרון מרמות נזילות מרשימות ומושכים אליהם הון זר רב", אומר קעדאן. "כך, למשל, באיחוד האמירויות לבדה יש שלוש בורסות. משקים אלה מתפתחים במהירות, בעיקר הודות ליצוא הנפט והגז טבעי וליציבות הפוליטית והביטחונית היחסית בזכות בסיסי הצבא האמריקאי שנמצאים בהן".