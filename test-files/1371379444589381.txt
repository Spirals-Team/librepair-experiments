איפה הכסף? טרמיטים אכלו לאישה 65 אלף דולר
אז נכון, יש לנו בטן מלאה על הבנקים, אבל הנה עוד תזכורת למה לעתים כדאי לשמור את הכסף שלכם בסניף מסודר, ולא מתחת לבלטות. אישה קשישה שחיה בדרום סין גילתה לאחרונה כי כסף סיני בשווי 65 אלף דולר ששמרה במגירת עץ בביתה - נאכל על-ידי טרמיטים. 
  
עוד חדשות מהעולם : הכיכר עדיין הומה: "ארדואן עשה לנו רצח אופי" כמו כולם: גם במצרים יחכו בקרוב לקולות החיילים החתול השמן בבריטניה נכנס לדיאטת רצח לא סרסר בזנות: נסגר עוד תיק נגד שטראוס-קאהן 


  
האישה, כך דווח בערוץ הטלוויזיה המקומי CCTV, קיבלה את הכסף מילדיה לפני כחצי שנה, ובמקום להפקיד אותו בבנק - החליטה לשמור אותו במגירה. היא עטפה את השטרות בשקיות ניילון, וחשבה שכך הם יישמרו היטב. 
  
זה מה שנשאר: צפו בשטרות הכסף האכולים 

  אלא שבאפריל השנה, כשביקשה להשתמש בחלק מהכסף ופתחה את המגירה - חשכו עיניה. התברר לה כי טרמיטים כרסמו את רוב השטרות, והשאירו אותם פגומים לחלוטין. 

  האישה, כך דיווחה הטלוויזיה הסינית, לקחה את השטרות לסניף בנק מקומי בתקווה שחלק מהם עדיין יזוהו. למזלה, בזכות סריקות חוזרות ונשנות והשוואות הצליחו בבנק לזהות חלק מהשטרות, בשווי 54,500 דולר אמריקני. שאר הסכום, מה לעשות, נשאר בבטנם של הטרמיטים.