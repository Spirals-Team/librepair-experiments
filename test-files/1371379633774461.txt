נעילה חיובית בבורסות אירופה לאחר התאוששות הניקיי
המסחר בבורסות אירופה ננעל היום (ו') בעליות שערים, לאחר מגמה חיובית בטוקיו היום ובוול סטריט אתמול. 

היום דווח בלונדון על שיא במחירי הדירות והבתים באנגליה ובוויילס בחודש מאי, לאחר שהמחיר הממוצע עלה ב-0.4% בחודש שעבר לרמה של כ-233 אלף פאונד (כ-365 אלף דולר). מדובר בעלייה של 2.7% בהשוואה לחודש מאי אשתקד.
בבורסות אסיה נרשמו היום עליות, לאחר הירידות החדות של אתמול ( מדד הניקיי סגר בירידה של יותר מ-6%). סגירה חיובית בוול סטריט לאחר נתוני מאקרו טובים בארה"ב תרמה לשינוי המגמה במזרח הרחוק.

כאמור, יום המסחר בוול סטריט ננעל אמש בעליות שערים בעקבות פרסום נתוני מאקרו טובים מהצפוי. המסחר בבורסות אירופה ננעל במגמה מעורבת.
לאחר ימים רגועים מבחינת נתוני המאקרו מאז תחילת השבוע, אתמול התפרסמו בארה"ב שלל נתונים מתחומים שונים. אתמול התפרסמו נתוני התביעות החדשות לדמי אבטלה, המלאים העסקיים, ומחירי הייבוא והייצוא של חודש מאי. רוב הנתונים שפורסמו הפתיעו לטובה.
מספר תביעות האבטלה רשם ירידה לרמה של 12,000 במספר התביעות לרמה של 334 אלף, לעומת 346 אלף תביעות בשבוע שקדם לו, כשהצפי היה לירידה מזערית לרמה של 345 אלף תביעות.
באותה שעה התפרסמו נתוני המכירות הקמעונאיות לחודש מאי. המכירות רשמו עלייה חדה של 0.6% וזאת לאחר עלייה של 0.1% בחודש הקודם כשהצפי היה לעלייה של 0.3%. נתון המכירות ללא מכירות של כלי רכב עלה ב-0.3%, בהתאם לציפיות וזאת לאחר שנותר בחודש אפריל ללא שינוי.

באוסטרליה רשמה מניית National Australia Bank עלייה חדה וגם מניית Westpac Banking התקדמה.