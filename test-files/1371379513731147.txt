מודי'ס הורידה את אופק הדירוג של טבע עקב הפיצוי לפייזר - שוק ההון
להערכת מודי'ס, טבע תיאלץ למשוך ממסגרת אשראי שלה כדי לממן חלק או כל התשלום לפייזר     חברת הדירוג מודי'ס אישררה את דירוג אגרות החוב של חברת close טבע נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני טבע ברמה של A3, אבל הורידה את אופק הדירוג של חברת טבע מיציב לשלילי. השינוי נעשה בעקבות הסכם הפשרה שנחתם בין טבע לבין חברת פייזר לפיו תשלם טבע 1.6 מיליארד דולר לחברת פייזר בגין הפרת הפטנט על התרופה Protonix לטיפול בהחזר תוכן חומצי מהקיבה לוושט. 
טבע החלה לשווק את התרופה בדצמבר 2007 למרות שהפטנט עליה עמד לפקוע רק בינואר 2011 תוך שהיא לוקחת סיכון שתפסיד במשפט שבו טענה כי הפטנט על פרוטוניקס מבוסס על ידע טריוויאלי ולכן אינו תקף. הסיכון התממש במאי 2010 כאשר חבר מושבעים בארה"ב פסק שהפטנט אינו טריוויאלי ולכן תקף. טבע תשלם את הפיצוי לפייזר בשני תשלומים שווים של 800 מיליון דולר כל אחד ב-2013 ועד 2014. 
ג'רמי לוין צילום: תומר אפלבאום מודי'ס מסבירה שהשינוי באופק הדירוג משקף התכנסות של לחצים על טבע שעלולים להגדיל את היחס בין ההון הזר להון העצמי שמממן את מאזנה מעל 2.5 לתקופה מתמשכת. 
להערכת מודי'ס טבע תיאלץ למשוך ממסגרת אשראי שלה כדי לממן חלק או כל התשלום  לפייזר. מודי'ס מציינת שההסדר מגיע בעיתוי לא נוח שבו רווחיותה של טבע בירידה  כתוצאה מתחרות גנרית לתרופה לטיפול בהפרעות שינה פרוביג'יל וההשקה המוצלחת של התרופה האורלית לטרשת נפוצה Tecfidera של חברת ביוג'ן איידק. תרופה זו מתחרה בתרופה המקורית של טבע קופקסון לטיפול בטרשת נפוצה שמהווה על פי הערכות 50% מרווחיה, ובניגוד לטקפידרה עדיין ניתנת בזריקה יומית ועל כן מייצגת פתרון נחות מבחינת איכות חייו של החולה . 
להערכת מודי'ס, האסטרטגיה של טבע בנוגע להקצאת הון ובעיקר תשלום דיבידנד וביצוע  רכישות חוזרות של מניות בהיקף שנתי של מיליארד עד 2 מיליארד דולר במקביל לתוכנית רכישות שנתית בעלות ממוצעת של 2 מיליארד דולר תותיר מעט מזומנים אם בכלל לשרת את חובה. 
מוד'יס מציינת שאישרור דירוג אגרות החוב של טבע ברמה של A3 משקף את מעמדה כיצרנית הגדולה בעולם של תרופות גנריות ואת הגוון של תיק המוצרים שלה אותו מספקות התרופות המקוריות והממותגות שלה. הדירוג משקף גם את ביצועי העבר של החברה ואת יכולת ייצור המזומנים של החברה.