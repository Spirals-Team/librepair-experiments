חדשות - סרט דוקומנטרי חושף: אורי גלר ריגל ל-CIA
האם האיש האיש שמוכר כמכופף כפיות ומתרועע עם שועי הארץ, מסתיר זהות מורכבת יותר, כמו למשל מרגל של סוכנות הביון האמריקנית CIA? כך לפחות נטען בסרט דוקומנטרי חדש על אודותיו, כפי שמדווח הבוקר (יום א') הדיילי-מייל הבריטי. 
  
דיווחי חדשות נוספים ב-ynet: 
נוסעת מצאה פתק בשירותים: 'אשרוף את המטוס' 

מורסי הכריז: מנתק את הקשרים עם סוריה 
  
בסרט דוקומנטרי חדש של ויקראם ג'יינטי נטען כי בארגון ביקשו להסתייע בכוחות העל של האיש, אך הוא סירב לעשות זאת כשהתבקש לעצור את פעימות לבם של חזירים. הוא חשש כי יתבקש בהמשך לעשות זאת גם לבני אדם. יחד עם זאת, הוא שירת כאיש ביון בשלוש מדינות שונות. 
  

גלר. חפשו את עקבותיו במבצע אנטבה (באדיבות © ProSieben Television GmbH)   
הסרט שודר בפרימיירה בפסטיבל הסרטים הדוקומנטריים בשפילד, אנגליה, ובהמשך ישודר גם ברשת ה-BBC. הוא כולן ראיונות עם מקורביו של גלר ובהם גם קיט גרין, איש ה-CIA ואיש הצבא בדימוס ג'ון אלכסנדר. גלר הגיע לפרימיירה והביע דאגה מהדרך שבה הוצג בסרט כמרגל. בראיון שהעניק ל"אינדיפנדנט" הבריטי, אמר: "לא חשבתי שוויקראם מתכוון לעשות עבודה כה יסודית ולקשור כך בין כל הקצוות ובין כל הרמזים הקטנים שניתנו במהלך הקריירה שלי". 
   
בראיון אמר גלר כי סירב לבצע משימות מסוימות, "אפלות" כהגדרתו, והסכים להוציא לפועל רק משימות חיוביות. בסרט מתוארת כוונתו של גלר למחוק תוכן מדיסקים שהעבירו דיפלומטים סובייטים ממכסיקו לרוסיה ולנטרל מכ"ם במהלך מבצע אנטבה . הבמאי טוען שארה"ב גייסה את גלר במהלך "מרוץ החימוש העל-טבעי" נגד ברית המועצות, אף שמאמינים שה-CIA החל להתעניין בו כבר בעת שעבד עבור הצבא הישראלי. 
  


גלר לא חשף עוד בעניין החשיפות על פועלו במבצעי העבר אך שמח לספר כיצד קיבל אזרחות מכסיקנית, לאחר שסייע לאתר מקורות נפט באזור. 
  
גלר מספר כי החל להיות מודע לכוחותיו העל טבעיים כבר בגיל חמש, אז כופף כפית במהלך ארוחה - עד שזו נשברה. בהמשך הדגים את יכולותיו מול תלמידי בית ספרו. אמו של גלר קשרה בין יכולותיו לקשרי המשפחה הרחוקים עם לא אחר מאשר זיגמונד פרויד . 
  
Read this article in English