שבוע שלילי נוסף בוול סטריט; חששות סוריה דחפו הנפט לשיא
בורסות וול סטריט סגרו ירידה שבועית שלישית בארבעה שבועות ■ אירופה ברצף הירידות השבועי הארוך זה 14 חודשים ■ עליות בשוק האג"ח הממשלתיות בארה"ב ■ הין היפני סגר שבוע רביעי של עליות מול הדולר ■ גרופון קפצה ב-11% עקב המלצת אנליסטים   (1)   בורסות וול סטריט נסגרו במגמה שלילית בדרכן לירידה שבועית שלישית בארבעה השבועות האחרונים, בעקבות נתוני מקרו כלכליים מאכזבים שפורסמו היום בארה"ב, על רקע הורדת תחזית הצמיחה של כלכלת ארה"ב על ידי קרן המטבע הבינלאומית, ולקראת ישיבת הבנק הפדרלי בשבוע הבא. בורסות אירופה נסגרו בעליות אולם השלימו ירידה שבועית רביעית ברציפות - רצף הירידות השבועי הארוך זה 14 חודשים. הדולר בירידה שבועית רביעית ברציפות מול הין היפני. הודעת נשיא ארה"ב על כוונת ארצו לחמש את המורדים בסוריה הקפיצה את מחיר הנפט לשיא של 4 חודשים. 
מדד close דאו ג`ונס נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני דאו ג'ונס נסגר בירידה של 0.7%; מדד close S&P 500 נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני S&P 500 נסוג ב-0.6% לאחר שקפץ ביום חמישי ב-1.5% - הזינוק היומי השני הכי חד השנה - אולם ירד בסיכום שבועי ב-1%. מדד נאסד"ק ירד היום ב-0.6%. 
יותר מ-2.5 טריליון דולר נמחקו משווי שוקי המניות בעולם מאז שיו"ר הבנק הפדרלי בארה"ב, בן ברננקי, אמר ב-22 במאי כי הבנק המרכזי עשוי להתחיל בצמצום התמריצים לכלכלת ארה"ב אם יחול שיפור משמעותי במצב שוק התעסוקה בארה"ב. ואולם אתמול נפוצו דיווחים לפיהם הבנק הפדרלי יפעל בפגישתו בשבוע הבא להרגעת חששות המשקיעים מפני אפשרות סיום ההרחבה. 
שוק האג"ח הממשלתיות האמריקאיות נסגר בעליות זה היום השני ברציפות, והתשואה על האג"ח ל-10 שנים ירדה ב-0.02% לרמה של 2.13%. אתמול ננעל שוק האג"ח הממשלתיות האמריקאיות בעליות, והתשואה על האג"ח ל-10 שנים נפלה ב-0.08% לרמה של 2.15%. התשואה על אג"ח אלו טיפסה ביום שלישי לרמה של 2.29% - שיא של 14 חודשים. העליות ביומיים האחרונים נרשמו על רקע דיווחים לפיהם הבנק הפדרלי יפעל בפגישתו בשבוע הבא להרגעת חששות המשקיעים מפני אפשרות כי יסיים את ההרחבה המוניטרית. 
סוסייטה ז'נרל: התשואה על האג"ח בארה"ב צפויה לטפס ל-5% 
מועד הנסיגה מההרחבה הכמותית בארה"ב עדיין לא ידוע, ואנליסטים ומנהלי קרנות אג"ח ממשיכים להיות חלוקים בדעותיהם לגבי המועד וההשפעה שתהיה לצעד. אנליסטים בסוסייטה ז'נרל פרסמו תחזית לפיה הם צופים שהבנק הפדרלי יתחיל לצמצם את רכישות האג"ח שלו בסתיו השנה, ויסיים את תוכנית ההרחבה הכמותית לחלוטין בסוף השנה. לפי הבנק, התשואה על האג"ח הממשלתיות של ארה"ב לעשר שנים תעלה עד האביב הבא ל-3%, ותגיע ל-5% עד 2017. 
בשבועות האחרונים נפלו מחירי האג"ח של ארה"ב, והתשואות עליהן עלו. התשואה על האג"ח לעשר שנים זינקה מ-1.6% ל-2.2% בתוך שישה שבועות בלבד. "אנחנו מאמינים שהתשואה על האג"ח של ארה"ב תגיע ל-3% באביב הבא, וזה כשלעצמו צעד גדול שהשווקים צריכים לעכל, כך שאני חושב שצפויה עוד הרבה הפכפכות בחודשים הבאים", אמרה מיקלה מרקוסן, ראש חטיבת כלכלה עולמית בסוסייטה ז'נרל. 
חשש מהסלמה בסוריה דחף את הנפט לשיא של 4 חודשים 
בשוק הסחורות, מחיר הנפט הגולמי נסגר בשיא של ארבעה חודשים לאחר שהודעת נשיא ארה"ב, ברק אובמה, כי ארצו תתחיל לחמש את ארגוני המורדים בסוריה, הגבירה את המתיחות במזרח התיכון - האחראי על כשליש מתפוקת הנפט העולמית. 
החוזים על הנפט הגולמי למסירה ביולי נסגרו במחיר של 97.85 דולר לחבית - מחיר הסגירה הגבוה ביותר מאז ה-30 בינואר - לאחר עלייה של 1.2% בבורסת הסחורות של ניו יורק. החוזים על הזהב למסירה באוגוסט נסגרו בניו יורק במחיר של 1,387.6 דולר לאונקייה, עלייה של 0.7%, אולם נמוכים ב-17% מרמתם בתחילת השנה. 
העלייה במחיר הנפט נרשמה בשל חששות מחוסר יציבות במזרח התיכון עתיר הנפט, על רקע הערכות כי צפויה החרפה במלחמת האזרחים בסוריה בעקבות הודעת ארה"ב על כוונתה לספק נשק ללוחצי האופוזיציה במדינה. "קל לפרמיית המלחמה להתגלם בשוק, אבל קשה להוציא אותה", אמר קרל לארי, נשיא חברת אויל אאוטלוקס אנד אופיניונס בראיון לאתר החדשות הפיננסיות מרקטווץ'. תשומת לב המשקיעים נתונה גם לבחירות הנערכות היום לנשיאות איראן - אחת מיצרניות הנפט הגדולות בעולם. 
הדולר בשבוע רביעי של ירידות מול הין 
בשוק המט"ח, הין היפני מתחזק מול מרבית המטבעות המרכזיים בעולם ונמצא בדרכו לעלייה שבועית ברביעית ברציפות מול הדול. הין מטפס ב-1.1% מול הדולר לשער של 94.305 ין לדולר, יום רביעי ברציפות של עליות, ומשלים בכך עלייה של 3.3% מול המטבע האמריקאי מתחילת השבוע ונמצא בדרכו לעלייה שבועית רביעית ברציפות מול הדולר. הין מתחזק ב-0.7% מול היורו לרמה של 126.61 ין ליורו. הדולר מטפס ב-0.5% מול היורו לרמה של 1.3315 דולר ליורו. 
מדד הדולר של ICE, העוקב אחרי שער הדולר מול המטבעות של שש שותפות סחר גדולות של ארה"ב - בהן היורו, הין והליש"ט - נסחר ביציבות ברמה של 80.75 נקודות לאחר שאתמול ירד לרמה של 80.5 נקודות, רמתו הנמוכה ביותר מאז ה-20 בפברואר. 
ירידה מפתיעה בבטחון הצרכנים בארה"ב 
מדד בטחון הצרכנים בארה"ב ירד במפתיע החודש, התפוקה התעשייתית נותרה במפתיע ללא שינוי בחודש שעבר, מדד המחירים ליצרן בארה"ב טיפס במאי לראשונה זה שלושה חודשים והגירעון בחשבון השוטף של ארה"ב התרחב ברבעון הראשון בעקבות זינוק ביבוא, לפי נתוני מקרו כלכליים שפורסמו היום בארה"ב. 
מדד בטחון הצרכנים בארה"ב של אוניברסיטת מישיגן וספקית המידע הפיננסי תומסון רויטרס ירד במפתיע החודש לרמה של 82.7 נקודות לעומת רמה של 84.5 נקודות מאי, שהיתה רמתו הגבוהה ביותר מאז יולי 2007. תחזית הכלכלנים היתה לעלייה של המדד לרמה של 84.7 נקודות. 
התפוקה התעשייתית בארה"ב נותרה בחודש מאי ללא שינוי לעומת החודש הקודם, לאחר ירידה של 0.4% באפריל, מסר היום הבנק הפדרלי. תחזית הכלכלנים היתה לגידול של 0.2% בחודש שעבר לאחר ירידה של 0.5% שעליה דווח במקור באפריל. 
מדד המחירים ליצרן (PPI) בארה"ב עלה בחודש מאי ב-0.5% לאחר ירידה של 0.7% באפריל - שהיתה הנפילה החדה ביותר זה למעלה משלוש שנים - מסר היום משרד העבודה האמריקאי. תחזית הכלכלנים היתה לעלייה מתונה יותר של 0.1%. העלייה של המדד בחודש שעבר היתה הראשונה זה שלושה חודשים. 
הגירעון בחשבון השוטף את ארה"ב התרחב ברבעון הראשון של השנה ב-3.7% ל-106.1 מיליארד דולר לעומת גירעון של 102.3 מיליארד דולר ברבעון הרביעי של 2012, מסר היום משרד המסחר האמריקאי. תחזית הכלכלנים היתה לגירעון גדול יותר של 111.3 מיליארד דולר לעומת גירעון של 110.4 מיליארד דולר שעליו דווח במקור ברבעון הרביעי. הגירעון בחשבון השוטף ברבעון הראשון היה שווה ערך ל-2.7% מהתוצר המקומי הגולמי (GDP) של ארה"ב, לעומת 2.6% ברבעון הרביעי של 2012. הגירעון בחשבון השוטף הגיע לשיא של 6.4% מהתוצר ברבעון הרביעי של שנת 2005. 
קרן המטבע הורידה את תחזית הצמיחה של כלכלת ארה"ב ל-2014 
קרן המטבע הבינלאומית (IMF) צופה כי הבנק הפדרלי בארה"ב יתחיל לצמצם את היקף רכישות האג"ח שהוא מבצע החל משנה הבאה, העריכה היום ראש קרן המטבע כריסטין לגארד. 
"במונחי ההנחות שלנו לתחזית הכלכלית לארה"ב לשנה הבאה, אני חושבת שהנחנו כי תחול ירידה קלה ביותר" ברכישות האג"ח החודשית שמבצע הבנק הפדרלי, אמרה לגארד במסיבת עיתונאים שערכה היום. 
מצבה של כלכלת ארה"ב טוב יותר כעת משהיה לפני שנה, אולם עדיין מכבידים עליה הקיצוצים בהוצאות הממשל והעלאות המסים, נכתב בדו"ח השנתי של קרן המטבע על כלכלת ארה"ב שפורסם היום, אשר ציין כי חל שיפור הדרגתי בנתוני היסוד של הכלכלה הגדולה בעולם. לפי הדו"ח, נרשמת עלייה במחירי הבתים ובהיקף הבנייה, חל שיפור במצב הפיננסי של משקי הבית, וגם שיפור מתמיד בשוק העבודה. 
"ישנם סימנים לכך שהתאוששות כלכלת ארה"ב צוברת תאוצה והופכת ליותר בת קיימא", אמרה לגארד. עם זאת, קרן המטבע צופה כי כלכלת ארה"ב תרשום השנה צמיחה של 1.9% בלבד, ללא שינוי מתחזיתה הקודמת של הקרן מחודש אפריל. בשנת 2012 צמחה כלכלת ארה"ב בשיעור גבוה יותר של 2.2%. 
עם זאת, קרן המטבע הורידה את תחזית הצמיחה לכלכלת ארה"ב לשנת 2014, וצופה כעת צמיחה של 2.7% בתוצר לעומת תחזית קודמת לצמיחה של 3%. 
מניות במוקד: גרופון וסמית אנד ווסון 
מניית גרופון עומדת במוקד תשומת לב המשקיעים לאחר שאנליסטים של דויטשה בנק העלו את המלצתם למניית אתר העסקות היומיות מ"החזק" ל"קנייה". 
יצרנית האקדחים סמית אנד ווסון דיווחה היום על תוצאות כספיות ראשוניות לפיהן רשמה ברבעון האחרון רווח של 44 סנט למניה - ארבעה סנט מעל לתחזיות האנליסטים. 
אירופה ברצף הירידות השבועי הארוך זה 14 חודשים 
בורסות אירופה נסגרו במגמה חיובית לראשונה זה חמישה ימים, אולם השלימו ירידה שבועית רביעית ברציפות. בורסת לונדון נסגרה בעלייה של 0.1% אך ירדה ב-1.6% בסיכום שבועי; פרנקפורט טיפסה ב-0.4% אך ירדה ב-1.5% השבוע; פאריס הוסיפה 0.2% אולם איבדה 1.7% בסיכום שבועי. מדד המניות הכלל אירופי סטוקס 600 עלה ב-0.2% אולם ירד השבוע ב-1.5% - ירידה שבועית רביעית ברציפות - רצף הירידות השבועי הארוך ביותר זה 14 חודשים. 
אירופה: לונדון טיפסה ב-0.1% אך איבדה 1.6% השבוע; פרנקפורט עלתה ב-0.4% בדרכה לירידה שבועית של 1.5%; פאריס הוסיפה 0.2% אך ירדה ב-1.7% השבוע 
עלה ב-0.2%
מדד המניות הכלל אירופי סטוקס 600 ירד השבוע ב-1.5% - ירידה שבועית רביעית ברציפות
  
האינפלציה בגוש היורו הואצה במאי לאחר שפל של שלוש שנים. לשעת הסטטיסטיקה של גוש היורו דיווחה היום כי מדד המחירים לצרכן ב-17 מדינות גוש היורו עלה במאי ב-1.4%, לאחר עליה של 1.2% באפריל. 
התאוששות בבורסות אסיה 
בורסות אסיה נסגרו בעליות שערים ומתאוששות לאחר שמחקו אתמול את כל העליות שנרשמו עד כה השנה.טוקיו עלתה ב-1.9% והתאוששה לאחר שנפלה אתמול ביותר מ-6% ונכנסה לשוק דובי; הונג קונג עלתה ב-0.4%; שנחאי מוסיפה 0.5%; סיאול עלתה ב-0.4%; סידני קפצה ב-2%. 
מדד MSCI אסיה פסיפיק עלה ב-1.1%, בדרכו לעליה שבועית של 0.2%. אתמול ננעל המדד ברמתו הנמוכה ביותר מאז 27 בדצמבר, לאחר שצנח ביותר מ-10% מהשיא שאליו הגיע ב-20 במאי. 
ממשלת יפן אישרה היום שורה של צעדים לעידוד הצמיחה בכלכלה השלישית בגודלה בעולם. אסטרטגיית הצמיחה היא חלק מתוכנית השיקום הכלכלי של ראש ממשלת יפן שינזו אבה. הצעדים לעידוד הצמיחה כוללים הקמת אזורים כלכליים מיוחדים, תמריצים לעידוד השקעות פרטיות והשתתפות נשים בכוח העבודה, וכן צעדי דה רגולציה על מגזרים מסוימים.


  
מצב השוק תל אביב וולסטריט אירופה אסיה מט"ח תיק אישי מדדים עולות יורדות פעילות הקלד את המניה
  לצפיה בנתוני התיק האישי עליך להיות מחובר התחבר כעת אין לך תיק אישי
ליצירת תיק אישי