וואטסאפ שוברת שיא: יותר ממיליארד הודעות בשעה - גלובל
אפליקציית ההודעות הפופולארית שברה את השיא הקודם למספר הודעות ביממה עם 27 מיליארד הודעות; לחברה יותר מ-100 מיליון משתמשים ברחבי העולם   (15) הדפס   וואטסאפ (WhatsApp), אפליקציית הודעות הטקסט הפופולארית בעולם, הודיעה היום על שיא למספר ההודעות היוצאות והנכנסות בתוך הרשת. בתוך יממה נשלחו 27 מיליארד הודעות – עלייה של 35% לעומת השיא הקודם - 20 מיליארד הודעות, שנרשם לפני כחודשיים. מדובר בקצב ממוצע של יותר ממיליארד הודעות בכל שעה. 
וואטסאפ הוא אחד היישומים הפופולריים בעולם עם יותר מ-100 מיליון משתמשים פעילים מדי יום ברחבי העולם. שווי החברה מוערך כיום בכ-2 מיליארד דולר. 
צילום: אי–פי וואטסאפ החל כיישום חינמי, אך החברה גובה כעת תשלום ממי שמוריד אותו באייפון, וגובה תשלום מבעלי אנדרואיד לאחר שנה של שימוש. וואטסאפ הוקמה ב-2009 על ידי בריאן אקטון וג'אן קום, שניהם בעלי ניסיון עבר של 20 שנים ביאהו. היא קיבלה 8 מיליון דולר בסבב השקעות בשנה שעברה אותו הובילה סקויה קפיטל.