קרן המטבע קוראת לארה"ב לשים קץ לקיצוצים בתקציב
הקרן טוענת כי הקיצוצים החריפים צפויים לפגוע בצמיחה, ויש להחליפם בהעלאות מסים וברפורמה בקצבאות הבריאות והפנסיה   (3)   קרן המטבע הבינלאומית (IMF) קראה לארה"ב לשים קץ לקיצוצים הנרחבים בתקציב, והמליצה כי הבנק הפדרלי ימשיך בתכנית רכישת האג"ח שלו לפחות עד סוף השנה. בדו"ח השנתי של הקרן על חוסנה של כלכלת ארה"ב, קרן המטבע חזתה כי הצמיחה בתמ"ג תהיה 1.9% בלבד. קרן המטבע מעריכה כי הצמיחה הייתה עשויה להיות 1.75% יותר ללא הקיצוצים התקציביים. 
ארה"ב קיצצה את התקציב הפדרלי במארס, באמצעות סדרת קיצוצים אוטומטיים שנכנסו לתוקף כאשר הקונגרס לא פעל למניעתם. קיצוצים אלה הצטרפו להעלאות מסים שנכנסו לתוקף בינואר. 
כריסטאן לגארד צילום: אי אף פי קרן המטבע קראה לארה"ב לבטל את הקיצוצים ולעבור לתוכנית להאטת הצמיחה בהוצאות הממשל על בריאות ועל פנסיה. הקרן קראה לממשל האמריקאי גם להעלות מסים. “הקיצוץ בגירעון ב-2013 היה חד מדי ומתוכנן בצורה כושלת", נאמר בדו"ח הקרן. “יש להחליף קיצוצים אלה בשילוב של חיסכון בהוצאות על תכניות הבריאות והפנסיה עם הגדלת הכנסות הממשל", נכתב. הקרן הזהירה כי קיצוצים בהוצאות על חינוך, מדע ותשתיות עשויות לפגוע בצמיחה העתידית. 
"ההמלצה שלנו אינה רק להאט את הקיצוצים", אמרה יו"ר קרן המטבע כריסטין לגארד במסיבת עיתונאים, “אלא גם להזדרז: להזדרז ביישום מפת דרכים לטווח הבינוני, כדי להשיב את היציבות התקציבית בטווח הארוך". 
עוד כתבות בנושא "דחיית הוצאות מתקציב 2014-2013 תחריף את הגירעון מ-2015" 04.06.2013 | 07:38