ליותר מחצי מבני 55-64 בארה"ב אין חסכון לפנסיה - גלובל
מומחים ממליצים לאלו בעלי חסכון קטן להשתמש בו בטווח הקרוב ולדחות את תשלומי הביטוח הלאומי לתקופה רחוקה ככל האפשר   (9)   בשנות השמונים והתשעים בארה"ב, כאשר עדיין אפשר היה להאמין שהשקעה קבועה בתיק הפנסיה תוביל לפרישה נוחה, התפיסה היתה שכדי להגיע למצב בו נוכל לכלכל עצמנו בזקנה, כדאי להמנע מלגעת בתוכנית החסכון הפנסיוני זמן רב ככל האפשר. 
היום עדיין הדבר הנכון הוא לחסוך ככל האפשר במשך שנות העבודה. אבל הרעיון שתמתינו ככל האפשר בשבירת החסכון גם אחרי שיצאתם לגמלאות, כבר לא נשמע הגיוני עבור רוב האנשים. 
החסכון הפנסיוני לא מצליח בדרך כלל לייצר סכומים שמאפשרים פרישה נוחה. רמות שכר שלא עולות ואבטלה גבוהה גרמו לכך שאנשים מתקשים לחסוך למחר בזמן שהם צריכים לשרוד היום. בנוסף, נפילות בשוק הפיננסי, ומשבר כלכליים חוזרים, כמו גם שיעורי ריבית נמוכים, הרסו חסכונות רבים. 
כיום, פחות מחצי ממשקי הבית בגילאי 55-64 מחזיקים בחסכון פנסיוני, ומתוכם, לחצי יש סכום של פחות מ-120 אלף דולר בלבד. 
צילום: סי-די-בנק לפי מאמר שפורסם על ידי המרכז לחקר פנסיוני בבוסטון קולג', הדרך הטובה עבור אנשים שאין להם חסכון מספק לפנסיה לנקוט בה היא לחיות על חשבון החסכון הפנסיוני בשנים הראשונות לפרישה ולדחות את בקשת הביטוח הלאומי. הסיבה היא שדמי הביטוח הלאומי גדלים ככל שמבקשים אותם בשלב מאוחר יותר. 
הדבר המדהים באמת הוא שמומחי פרישה טוענים שהשימוש הטוב ביותר בחסכון פנסיוני קטן הוא להשתמש בו בטווח הקרוב, ולמעשה לקנות זמן עד שהביטוח הלאומי גדל עוד קצת. 
הלקח הגדול הוא: אם הביטוח הלאומי כל כך חשוב מבחינה אסטרטגית לאלה שיש להם חסכון פנסיוני כלשהו, הוא בוודאי קריטי עבור מרבית האנשים שאין להם כלל תוכנית פרישה. יש לשמר את הטבות הרווחה בארה"ב, ולא לקצץ אותן.