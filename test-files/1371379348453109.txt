ווייז לא לבד: אקזיטים ישראליים גדולים מהשנים האחרונות
ווייז נמכרת לגוגל ביותר ממיליארד דולר - זמן טוב להיזכר בכמה אקזיטים גדולים נוספים של ההיי-טק הישראלי הסר דיווח מפייסבוק פרסומת רכישת ווייז על ידי גוגל ביותר ממיליארד דולר הופכת אותה לאפליקציה היקרה ביותר שנרכשה אי פעם - ולא רק בישראל, אלא בכלל. הישג זה מתעצם נוכח העובדה שהחברה תמשיך לפעול מישראל (לפחות בעתיד הקרוב), ואף עובד לא יפוטר בעקבות המכירה.

לרגל העסקה, החלטנו להיזכר בכמה מהאקזיטים הבולטים בהיי-טק הישראלי בשנים האחרונות - כמה הרוויחו, ומה היו תוצאות המכירה בפועל.

1. XIV

מתי: 2007
כמה: 300 מיליון דולר

למה: חברת XIV נקראה כך על שם המחזור ה-14 של פרויקט "תלפיות" הצה"לי, ממנו יצאו מקימיה. החברה פיתחה פתרונות טכנולוגיים מתקדמים לאחסון מידע, אך נשארה בצללים ופעלה בחשאיות ממש עד רגע המכירה - בסכום המוערך בכ-300 מיליון דולר, בסוף שנת 2007, לענקית המחשוב יבמ. 
אנשי XIV נטמעו בחטיבת מערכות האחסון של יבמ, ובשנת 2010 דווח כי משה ינאי, מייסד XIV, עזב את יבמ ואת הפרויקט, לא לפני שהיה מעורב ברכישת חברות ישראליות נוספות כמנהל האסטרטגיה בחטיבת האחסון.