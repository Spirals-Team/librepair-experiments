פייסבוק תכריז על מוצר חדש ביום חמישי
הרשת החברתית שלחה הזמנות לאירוע עיתונאים שייערך ב-20 ביוני, בו תשיק מוצר חדש • האם זה יהיה קורא RSS? הסר דיווח מפייסבוק פרסומת הפתעה חדשה מפייסבוק בדרך: הרשת החברתית שלחה הזמנות לאירוע שיתקיים ב-20 ביוני, יום חמישי הקרוב, בו תכריז על מוצר חדש ומסתורי.

"צוות קטן עבד על רעיון גדול", נכתב בהזמנה. "הצטרפו אלינו לקפה, ולמדו על המוצר החדש".

לפי דיווח בבלוג הטכנולוגי טק-קאנץ', ייתכן שהמוצר החדש הזה יהיה קורא RSS, בדיוק בזמן לסגירתו של גוגל רידר הישן והטוב, שיסגור את שעריו ביולי. 

לפי השערה אחרת, האירוע יעסוק בפיתוחים חדשים לאפליקציית Home לאנדרואיד, אותה הציגה פייסבוק באפריל.

בשבוע שעבר פורסם, כי פייסבוק הולכת בעקבות טוויטר ומוסיפה אפשרות תיוג באמצעות "האשתג". כך למשל, תוכלו לתייג את הסטטוסים שלכם על האח הגדול תחת התגית BigBrotherIsrael#, כאשר לחיצה על התגית תעלה את כל העדכונים הציבוריים שתויגו תחת תגית זו.