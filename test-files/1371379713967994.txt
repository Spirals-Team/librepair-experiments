לא סתם מציק, אלא גם מעצבן
הגעתי להחלטה לעזוב את הבית בגיל 18 איפשהו בגיל 16. זה היה אחרי מריבה קשה עם אמא שלי. תמיד יש לי את האופציה לעבור לגור רק עם אבא, אבל אני יודעת שהיא תעלב וזה ממש לא כיבוד הורים. לפני כמה חודשים, כשעוד הייתה לי עבודה קבועה והכנסה מכובדת של פחות מאלף לחודש, כבר התחלתי לחפש דירה. והיום, כשאין לי עבודה ושלא נדבר על הכמות המזערית של הכסף בחשבון, אני עדיין מחפשת ביתר להט כי כבר נמאס לי לגור בבית של ההורים.
רק מה? אתם יודעים כמה זה יקר לגור בירושלים? מים, חשמל, שכירות, אוכל, מוצרי היגיינה, נסיעות, בירה מידי פעם וסתם גיחה לים כדי להתאוורר פשוט בלתי אפשריים בעיר הזאת. במיוחד הים, כי אין.
כמובן שתמיד אפשר לגור בשתפות, אבל אין הרבה בחורות שירצו לגור עם מישהי בגיל שלי. כי אני צעירה, ומתישהו אתגייס, כמובן שאני גם לא אחראית ומאוד לא מסודרת. סמכו עליי, כבר שאלתי.