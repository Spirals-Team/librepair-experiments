עכו: חילוקי דעות בין נעים לחרזי על קנז'ביץ'
המאמן מעוניין לראות את הבלם ממשיך, המנהל המקצועי דווקא לא. גם עתידו של ברניסלאב יובאנוביץ' לא ברור האם הפועל עכו בדרך לסאגה נוספת? בין המאמן יובל נעים למנהל המקצועי החדש אלון חרזי קיימים חילוקי דעות בנוגע לבלם הסרבי סרג'ה קנז'ביץ'. נעים מעוניין לראות את הבלם ממשיך בקבוצה גם בעונה הקרובה, בעוד שחרזי מעדיף לשחררו. היום (ראשון) נערכה פגישה בין הסוכנים של קנז'ביץ', ולדימיר גלושצ'ביץ' וברניסלב יואבנוביץ' לבין אלון חרזי ויו"ר הפועל עכו יהודה ברשישת. נכון לעכשיו, גם עתידו של יובאנוביץ' במועדון לא ברור, כאשר לגבי גלושצ'ביץ' החלטה עדיין לא התקבלה. מלבד ולדימיר גלושצ'ביץ', חלוץ הפועל חיפה בעונות האחרונות, בפנקס של המאמן והמנהל המקצועי ישנם לא מעט שמות של מועמדים לחיזוק הסגל בעונה הקרובה. בין השמות ניתן למצוא את עלי חטיב, ריף מסיקה ומוחמד כליבאת. במקביל, גם עם השחקנים שעליהם הקבוצה מימשה את האופציה עדיין לא נסגר כלום, זאת מאחר שיובל שבתאי וגיא דיין דרשו שדרוג בשכר על מנת להישאר בהפועל עכו. מי שיישארו בוודאות הם הבלם/קשר מושיקו מישאלוב והשוער הוותיק דודו גורש.