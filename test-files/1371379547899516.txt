יו"ר נעמת: "מיסוי בני זוג העובדים בעסק משותף תנציח אפליה" - קריירה
"מדובר בפגיעה בזכותה הבסיסית ביותר של אישה להיות מוכרת כאדם עובד", טוענת יו"ר נעמת, גליה וולוך   (14) הדפס   לשלל מכתבי הביקורת שנוחתים ימים אלה על שולחנו של שר האוצר מצטרפת גם פנייתה של יו"ר נעמת, גליה וולוך, ומנהלת מחלקת יעוץ ןחקיקה, עו"ד גלי עציון, שהביעו אכזבה עמוקה מהצעת החוק שיזם לפיד, שהייתה אמורה לפתור את בעיית החישוב המאוחד לבני זוג העובדים יחד. 
"במצב הקיים כיום", טוענים בנעמת, "קיימת אפליה קשה ובלתי מוצדקת, המטילה מס מוגדל ומונעת זכויות מס בסיסיות מבני זוג נשואים, ונשים נשואות בפרט, העובדים יחד. מדובר בפגיעה בזכותה הבסיסית ביותר של אישה להיות מוכרת כאדם עובד, רק בשל העובדה שהיא עובדת עם בן הזוג לו היא נשואה, סעיף שמוטב היה לו נמחק מספר החוקים. 
גליה וולוך צילום: דודו בכר העקרונות הקבועים בסעיף 66 (ד') לפקודת מס הכנסה, מקורם בגישה אנכרוניסטית ושוביניסטית, הרואה את מקומה של האישה במטבח. הצעת החוק הממשלתית, במקום לשנות עקרונות אלה, מנציחה אותם ואת אפליית נשים נשואות העובדות עם בני זוגן. הצעת החוק הממשלתית שניסח משרד האוצר בראשות לפיד, רק מנציחה אפליית נשים נשואות העובדות עם בן זוגן, מנציחה "קנס ומס יתר בגין הנישואים" ועומדת בניגוד להגיון וההגינות ואף בניגוד לעמדת לפיד עצמו, כפי שעולה ממצע "יש עתיד".ה"הקלות" שמציעה הצעת החוק הממשלתית, מעלות את השכר המקסימאלי המוכר בסעיף 66 (ה') (התקרה כיום, פחותה משכר מינימום), לתקרה של השכר ממוצע במשק (כ-9,000 שקל ברוטו לחודש), רק משנת 2017 ואילך. 
בסופו של יום, לפי משרד האוצר ורשות המסים – לאישה נשואה אין זכות להצליח, או לכל הפחות היא מחויבת, בניגוד לכל אדם אחר במדינה, ב"קנס על הצלחתה", רק בשל היותה נשואה לבן הזוג עמו היא עובדת. זהו מצב בלתי נסבל, מפלה ופוגע בשוויון זכויותיהן של נשים עובדות רק בשל היותן נשואות לאותו אדם עמו הן עובדות". 
עוד כתבות בנושא זוגות נשואים לשר האוצר :"נכנעת לחבריך פקידי האוצר" 16.06.2013 | 11:40 בפנייתה קראה נעמת ללפיד לאמץ את עקרונות הצעת החוק הפרטית בעניין, שהגיש חבר הכנסת גפני, ועליה חתומים כ-70 חברי הכנסת הנוכחית, ביניהם גם שר האוצר עצמו. הצעת החוק הנ"ל, הגם שאינה מושלמת, טוענת נעמת, מאפשרת לזוגות ונשים נשואות פרט, העובדים יחדיו, להוכיח את זכאותם לחישוב נפרד ונותנת מענה גם לפגיעה הרטרואקטיבית בכל אותם זוגות שהגישו שומות על פי חישוב נפרד. 
"למרות שמשרדך מכיר היטב גם את בעיית הרטרואקטיביות, אין בהצעת החוק הממשלתית כל התייחסות להחלה הרטרואקטיבית של התיקון. לעומת זאת, יש בהחלט החמרה משמעותית ביחס לזוגות אשר יתברר, כי בקשתם לחישוב נפרד, על פי שיקול דעתו של פקיד השומה, היתה בלתי צודקת. מדובר ב"מקל גדול ביותר", מסכמים בנעמת, "בהתחשב ב'גזר הגמד'י, לכל היותר, המוצע בהצעת החוק הממשלתית". 
לפיכך מבקשת נעמת מלפיד למשוך את הצעת החוק הממשלתית ולתקן את פקודת מס הכנסה באופן שיבוטל סעיף 66(ד) הנ"ל לחלוטין, או לכל הפחות לאמץ את עקרונות הצעת החוק פ/827/19 הנ"ל.