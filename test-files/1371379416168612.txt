נענע10 - ראיון עם דניאל רדקליף: אני יהודי נורא - תרבות ובידור
כתבתנו בלונדון ראיינה את "הארי פוטר" לשעבר והתעניינה בחייו של השחקן הצעיר. "מפריע לי שמצלמים אותי בזמן דייט" הסר דיווח מפייסבוק VideoIframe172388 פרסומת "למרות שאמא שלי היא יהודייה, היא לא קיוותה שאני אהיה רופא.. ההורים שלי היו דואגים לחיי אנשים אם הייתי רופא". כך מודה השחקן דניאל רדקליף, הארי פוטר לשעבר, בפני כתבת "ערב טוב עם גיא פינס", יפעת פוקס בראיון שנערך בלונדון.

"אנחנו יהודיים נוראיים במשפחה שלנו", ממשיך השחקן שמאז ימי "הארי פוטר", גילם דמויות חושפניות יותר. בסדרה "יומני הרופא הצעיר", הצטלם רדקליף באמבטיה יחד עם כוכב "מד-מן", ג'ון האם, שגם הפיק אותה.

"אני תמיד חושב על הסצנות האלה שזה מאוד נחמד", מצהיר רדקליף. "הבעיה היא שאחרי שלושה טייקים המים הופכים לקרים וצריך לשפוך לאמבטיה מים חמים", הוא מסביר, וכשהמראיינת מציעה לו לאחוז ידיים עם ג'ון האם כדי להתחמם, הוא מתנגד: "זה ייתן לצלמים יתר מדי חומר למחשבה".

ב"יומני הרופא הצעיר" רדקליף מגלם את דמותו הצעירה של הרופא אותו מגלם ג'ון האם. הסדרה מבוססת על אוסף סיפורים של הסופר הרוסי מיכאיל בולגקוב שיצר את "השטן במוסקבה", שהפך ל"אמן ומרגריטה" המפורסם.

בולגקוב היה בכלל רופא שנשלח בצעירותו לעבוד בכפר נידח. בסדרה, האם הרופא, נזכר בימיו בעבר, ואת דמותו הצעירה מגלם רדקליף.

"כשג'ון הגיע לביתי הוא וודאי חשב שהוא יצטרך לשכנע אותי לקחת את התפקיד, אבל מיד כשהוא התיישב אמרתי לו שאני מוכן לעשות את זה", נזכר רדקליף. הסיבה להיענות המהירה היא כי רדקליף מעריץ את מיכאיל בולגקוב. "מאוד התרגשתי", הוא משחזר.

בראיון, נשאל רדקליף גם על ימי "הארי פוטר" ועל חייו האישיים לאור הפרסום הגדול. "אני תמיד שמח לדבר על זה ("הארי פוטר") עם אנשים כי זה השפיע על חיים רבים באופן שלא הייתי יכול לדמיין, אבל יש רגעים שמצלמים אותי בדייט ושם זה מפריע".

ערב טוב עם גיא פינס בצפייה ישירה ב- VOD של nana10