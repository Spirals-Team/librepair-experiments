פדרר עלה לגמר בהאלה, מארי בקווינס
רמז לבאות? ארבע מתוך שבע הזכיות של רוג'ר פדרר בווימבלדון הגיעו לאחר שסיים כמנצח בטורניר האלה. אחה"צ (ש') השווייצרי עשה צעד נוסף לעבר התואר הראשון שלו ב-2013, אחרי שחזר מפיגור מערכה לניצחון 6:3, 3:6 ו-4:6 על אלוף השנה שעברה, טומי האס הגרמני, והעפיל לגמר טורניר הדשא היוקרתי. 
  
עוד ב-ynet ספורט: היאבקות: היו"ר המצרי יוצא נגד קרטיש וישראל דויד המלך: דה חאה שומר על שער נקי למרות הפגרה, פלה פותח את חזית רונאלדו-מסי מחדש עוד אלופה אולימפית נתפסה על שימוש בחומרים אסורים אריזה משפחתית: בנבחרת אוסטרליה כולם אחים 

  
פדרר, שהפסיד אשתקד בגמר להאס בן ה-35, חבט לא פחות מ-15 אייסים ומנגד נהנה מ-9 טעויות כפולות בהגשה מכיוונו של המדורג 11 בעולם, כולל שתיים רצופות שהעניקו לו שבירה במשחקון השלישי של המערכה המכרעת. 
  

ההפסד לצונגה כבר מאחוריו. פדרר בפעולה (צילום: Gettyimges) 
  
"כמו שצפיתי מראש - זה היה משחק קשה", אמר בסיום פדרר, שינסה לזכות בפעם השישית בטורניר שנערך בגרמניה. "עדיין לא הנפתי תואר השנה ובעבר הפסדתי שני גמרים כאן, כך שהמשחק הבא  לא יהיה קל, אבל אני מצפה לו בקוצר רוח". יריבו הבא של פדרר בעולם יהיה מיקאיל יוז'ני הרוסי (26 בעולם), שגבר 3:6, 2:6 על המדורג 9, רישאר גאסקה הצרפתי. 
  
מאוחר יותר הופיע יוז'ני בחצי הגמר המקביל לזוגות, שם חבר לפיליפ קולשרייבר ופגש ביוני ארליך ודניאל בראצ'יאלי. הישראלי ובן זוגו האיטלקי חזרו מפיגור מערכה לניצחון 6:4, 1:6 ו-4:10. בגמר ימתינו להם סנטיאגו גונזאלס (מכסיקו) וסקוט ליפסקי (ארה"ב). 
  

חוזר לכושר. מארי בפעולה (צילום: Gettyimges) 
  קווינס: מארי ניצח את צונגה בחצי הגמר 
אנדי מארי (2 בעולם) שהחמיץ את הרולאן גארוס בשל פציעה, העפיל לגמר השלישי שלו בקווינס אחרי שגבר 6:4, 4:6 ו-2:6 על המדורג 4 בטורניר, ג'ו ווילפריד צונגה. הבריטי שניצח את הצרפתי ב-7 מ-8 המפגשים בין השניים, יפגוש בגמר את הקרואטי מרין צ'יליץ', שחלף על פני לייטון יואיט, ארבע פעמים אלוף הטורניר, עם 4:6, 6:4 ו-2:6.