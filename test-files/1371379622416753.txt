האם לאחר הנפילה הגדולה כדאי להשקיע ביפן?
מדד ניקיי היפני צלל בתוך שלושה שבועות בלבד ב–21%. האם עכשיו כדאי להשקיע במניות יפניות?   (1)   איש אינו יודע אם כדאי להשקיע עכשיו ביפן או לא. העובדה שמתקיים מסחר ער ותנודתי במניות של חברות יפניות מעידה שהמשקיעים חלוקים בדעותיהם - וגם משנים אותן לעתים קרובות. 
מדד close ניקיי נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני ניקיי אכן צלל בחדות ובאופן חריג בשלושת השבועות האחרונים. אבל אם מתבוננים במה שקרה לו מתחילת השנה רואים תמונה אחרת. למעשה, מתחילת 2013 הניקיי דווקא עלה ואף במידה מרשימה - כ–22%. לשם השוואה: מדד דאו ג'ונס האמריקאי טיפס מתחילת 2013 ב–15%, ומדד דאקס של בורסת פרנקפורט עלה באותו זמן ב–6.8% בלבד. האם זה אומר שכדאי להשקיע דווקא בהם ולא במדד המניות היפני? 
כדאיות השקעה במניות אינה נבחנת דרך השאלה אם הן עלו או ירדו בחודש או בחודשיים האחרונים. תנודות שמתרחשות במניות בטווח הקצר הן לרוב מקריות, ומסוכן לגזור מהן מסקנות השקעה. 
מי שבאמת רוצה לבדוק את השאלה הזאת צריך לבחון מהי הרווחיות של החברות היפניות שנמנות עם מדד ניקיי. צריך לברר מהן תחזיות הרווח שלהן לעתיד ועד כמה ניתן לסמוך עליהן. ראוי לבחון גם מהם היתרונות והחסרונות של כלכלת יפן, מדוע היא תקועה במקום כבר יותר מ–20 שנה והאם הפתרונות שנוקטים קברניטי הכלכלה הזאת כדי להבריא אותה הם אכן הפתרונות הנכונים. 
יפן הבדיקה הזאת כמובן מורכבת מאוד, אבל מי ששוקל להשקיע ביפן צריך לעשות אותה בעצמו כדי שיוכל לקבל החלטת השקעה מושכלת שהוא יכול לעמוד מאחוריה ולהבין מתי, אם בכלל, כדאי יהיה לו לשנות את דעתו.