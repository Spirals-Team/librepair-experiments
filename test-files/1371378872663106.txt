הסידיה כהשראה למערכות הפעלה עתידיות
לפני קצת יותר מ- 48 שעות בכנס ה- WWDC 2013, הכריזה חברת אפל על מערכת ההפעלה הניידת החדשה שלה – iOS 7. כידוע לכולכם, אפל נוהגת כמידי שנה בשנה לשחרר גרסה חדשה, משמעותית ועתירת שכלולים ופיצ'רים חדשים למערכת ההפעלה הניידת שלה עבור מכשירי ה- iDevice השונים.

כאמור, אפל נוהגת כמידי שנה בשנה להטמיע מגוון רחב של פיצ'רים הלקוחים ברובם (כמה אירוני) מעולם הג'יילבריק, כשמדובר בפיצ'רים שהיו שם עוד הרבה לפני שאפל בכלל חשבה להטמיע אותם במערכת ההפעלה הניידת שלה (iOS) באופן מובנה.
אם נחזור קצת לאחור בזמן אולי אל עבר ההכרזה ההיסטורית על גרסה 4.0 של ה- iOS, פיצ'רים רבים כגון: מולטי טסקינג, רקע לשולחן העבודה, תיקיות ועוד כמה אלמנטים כבר היו חיים ונושמים בסידיה עוד הרבה לפני שאפל בכלל חשבה להטמיע אותם במערכת ההפעלה שלה באופן מובנה.
בגרסה 5 של ה- iOS אפל אף הלכה רחוק יותר "כששאבה" את פיטר היאס (Peter Hajas) – מפתח תוספים לסידיה שהיה אחראי בין היתר על הפיתוח של התוסף הגאוני Mobile Notifier , כשהוא זה שלמעשה "עזר" לאפל להטמיע את התוסף שלו באופן מובנה במערכת ההפעלה שלה ובעזרתו גם קיבלנו את מערכת ההתראות החדשה כפי שאנו מכירים אותה כיום, או לפחות את זו שהכרנו עד iOS 6. כמובן שישנם עוד שלל דוגמאות לתוספים, טוויקים ושאר ירקות שנלקחו מעולם הג'יילבריק והגיעו אל ה- iOS באופן מובנה ומבוקר באמצעות מתכנתי החברה מקופרטינו, אך כעת ארצה להציג בפניכם את הרשימה המלאה של התוספים שהגיעו אל גרסה 7 של ה- iOS בהשראתה של מי אם לא? הסידיה כמובן…

תוסף מספר 1 – FolderEnhancer 
FolderEnhancer הינו תוסף בין הותיקים בסידיה הקיים עוד אי שם מגרסה 4 של ה- iOS. באמצעותו ניתן להכניס כמות בלתי מוגבלת של אפליקציות אל תוך תיקיה אחת ובנוסף אף לאפיין את התיקייה עצמה בצבע, בצבע רקע בתוך התיקייה, בצבע גבול התיקייה, בכתב התיקייה ועוד…
אחד מהפיצ'רים הקיימים בתוסף זה הוא האפשרות להכניס תיקיות בתוך תיקיות, דבר שחבל שאפל לא השכילה לעשות עד כה, גם לא במערכת ההפעלה החדשה שהציגה ושעליה אנו מדברים.
כך נראה התוסף מהסידיה 

כך זה נראה באופן מובנה 

תוסף מספר 2 – Multifl0w/CardSwitcher 
CardSwitcher / Multifl0w הינם גם בין התוספים הותיקים בסידיה, ולמען האמת הראשונים ששוחררו לטובת פעולה זו. בעזרת התוספים הללו הנכם יכולים למעשה לחזות בכל האפליקציות הפתוחות במכשירכם בדמות קלפים בעלי תצוגה מקדימה של כל אחת מאותן אפליקציות שרצות ברקע. בכדי לסגור אחת או יותר מהאפליקציות הפתוחות, עליכם פשוט למשוך את הקלף כלפי מעלה, בדיוק כפי שאפל עשתה בגרסה 7. לדעתי האישית בלבד, אם אפל באמת הייתה רוצה לשנות בצורה יעילה, היא הייתה מאמצת אל חיקה את התוסף Auxo הפרקטי יותר לדעתי.
כך נראה התוסף מהסידיה 
כך זה נראה באופן מובנה 

תוסף מספר 3 – iBlacklist 
iBlacklist הינו התוסף הראשון בסידיה שיצא למען מטרה זו. היה גם את KuaiDial , אך הוא היה הרבה פחות פופולרי, למרות שהוא היה הרבה יותר טוב. בעזרת התוסף יש באפשרותכם "לסנן" אנשי קשר ספציפיים ולהכניס אותם למעין רשימה שחורה, כך שתהיו בטוחים שלא תקבלו מהם אפילו לא טלפון אחד ובטח שלא הודעה. לא אגזים אם אומר שהתוסף בסידיה מורכב יותר היות ולו קיימת האפשרות לבחור את סוג הסינון כמו למשל: תפוס ותא קולי, וכן ניתן לבחור קבוצות ספציפיות של אנשי קשר, דבר שלצערי הרב אפל לא טרחה ליישם עד הסוף או כמו שאומרים: התכנון יפה – הביצוע? לקוי במקצת…
כך נראה התוסף מהסידיה 

כך זה נראה באופן מובנה 

תוסף מספר 4 – 3DBoard 
3DBoard הינו תוסף ויזואלי למדי המעניק עומק ותצוגת תלת מימד על גבי מסך הבית שלכם (ה- SpringBoard). בכל פעם שתזיזו את המסך התמונה תזוז אתכם ותיצור תחושה מדהימה של אפקט תלת מימדי. התוסף עצמו מורכב הרבה יותר מהפיצ'ר אותו הטמיעה אפל באופן מובנה, וניתן לשנות דרכו מדדים שונים כגון: עומק, גודל ועוד. הדבר היחיד שאפל שיפרו היא האפשרות שהתוסף יפעל גם במסך הנעילה.
כך נראה התוסף מהסידיה 
http://www.youtube.com/watch?v=wB6K14ZaWvM
כך זה נראה באופן מובנה 

תוסף מספר 5 – LiveClock 
LiveClock הוא פרי פיתוחו של המפתח הגאון Ryan Petrich, שלמעשה היה בין המפתחים הראשונים לשחרר לסידיה תוספים ובין המפתחים הבודדים שפיתחו לחנות ה- Rock Your Phone המיתולוגית. תפקידו של התוסף הוא להציג לכם את השעה המדויקת באפליקציית השעון שלכם בתוספת מחוגים זזים המורים על השעה האמיתית, בדיוק כפי שאפל הטמיעו ובדיוק כפי שהתאריך מוצג על האייקון של היומן, ללא הגדרות וללא שינויים כלשהם.
כך נראה התוסף מהסידיה 

כך זה נראה באופן מובנה 

תוסף מספר 6 – Auto App Updater 
Auto App Updater הינו תוסף שמעדכן אוטומטית את האפליקציות שלכם מהאפסטור. למעשה, התוסף עצמו הרבה יותר מורכב ומשוכלל מכפי שאפל עשו אותו וזאת מפני שהוא כולל בתוכו אפשרויות רבות כגון: נטרול העדכונים בעת הימצאות על רשת ה- 3G, עדכון אך ורק כאשר הנכם מחוברים לרשת אלחוטית, אפשרות לקביעת זמנים ספציפיים לעדכון ועוד.
כך נראה התוסף מהסידיה 

כך זה נראה באופן מובנה 

תוסף מספר 7 – SBSettings 
NCSettings / SBSettings הינם מרכזי השליטה הראשיים במכשיר הפרוץ שלכם. התוספים יקנו לכם גישה מהירה להתקני ה- Bluetooth ,WiFi, שירותי ה- Data, שליטה על בהירות התצוגה במכשיר ועוד. אפל שכללה למעשה עוד יותר את המרכז הזה כאשר הוסיפה את האפשרות לכיבוי והדלקה מהירה של נורת הפלאש במכשיר, בהוספת גישה מהירה לכפתורי נגן המוזיקה במכשיר ועוד. אני לא יודע מה אתכם, אבל באופן אישי אני מעדיף את SBSettings על פני המובנה – מה דעתכם?
כך נראה התוסף מהסידיה 

כך זה נראה באופן מובנה 

תוסף מספר 8 – Bulettin 
Bulettin הינו תוסף שכל מטרתו היא להפעיל עבורכם את מרכז העדכונים גם במסך הנעילה – פשוטו כמשמעו. בהגדרות התוסף עצמו קיימים מספר נתונים ברי שינוי ובהם שליטה על רמת השקיפות, אלו עדכונים להראות במסך הנעילה ואלו לא, הוספת תמונת רקע ועוד. למען האמת, בתחילה רציתי לערוך השוואה בין הפיצ'ר המובנה כפי שאפל הטמיעה אותו לבין התוסף LockInfo שהיה הראשון שיצא למען מטרה זו ולמעשה הוא נחשב לתוסף שאפל "השאילה" ממנו את הרעיון של מרכז העדכונים כפי שהוא היום, אך ההבדלים בין השניים תהומיים.
כך נראה התוסף מהסידיה 

כך זה נראה באופן מובנה 

תוסף מספר 9 – BlurriedNCBackground 
BlurriedNCBackground הוא תוסף שיעניק למרכז העדכונים שלכם מראה זכוכיתי או אפילו אם תרצו לקרוא לו "מלוכלך". התוסף עצמו, מטבע הדברים, שופע בעשרות נתונים ובהם היכולת לשלוט על רמת השקיפות, צבע השקיפות, על החדות ועוד הרבה יותר מכפי שאפל עשתה.
כך נראה התוסף מהסידיה 

כך זה נראה באופן מובנה 

תוסף מספר 9 – Safari UniBar 
Safari UniBar הינו תוסף פשוט וחביב, שכל מטרתו היא לאחד את שורת החיפוש ואת שורת כתובת ה- URL בדפדפן הספארי שלכם לשורה אחת בלבד. פשוט, קל ונוח, בדיוק כפי שאפל עשו.
כך נראה התוסף מהסידיה 

כך זה נראה באופן מובנה 

תוסף מספר 10 – LivePapers 
LivePapers הינה למעשה אפליקציה המעניקה לכם רקעים דינמיים זזים, הן למסך הנעילה והן למסך הבית שלכם. כמובן שאין מה להשוות בין התוסף לבין הפיצ'ר אותו אפל הטמיעה, זאת מאחר והתוסף שופע באינספור פונקציות לשינוי כגון: חדות התמונה, צבעי התמונה, רקע התמונה ועוד, אבל היי – גם מה שאפל עשו נחמד, האם גם אתם חושבים כך?
כך נראה התוסף מהסידיה 

כך זה נראה באופן מובנה 

תוסף מספר 11 – +Tabs 
+Tab הינו תוסף פשוט, קטן וחמוד, שכל מטרתו העיקרית היא להרחיב לכם את כמות הטאבים בדפדפן הספארי לכמות בלתי מוגבלת. אפל הגדילה ועשתה טוב בכך שלקחה את הויזואליות של הטאבים ישירות מאיך שהם בנויים בדפדפן הכרום הפופולרי של גוגל.
כך נראה התוסף מהסידיה 

כך זה נראה באופן מובנה 

תוסף מספר 12 – Move2Unlock 
Move2Unlock כשמו כן הוא – מטרתו של התוסף החביב הזה שאף היה בין התוספים הראשונים עבור מטרה זו, הוא לוותר על חץ ה"החלק לפתיחה" המסורתי, ולספק לכם מספר דרכים לפתיחת המסך: ימינה, שמאלה, למעלה, למטה ובכל כיוון שתבחרו. גם התוסף הנ"ל שופע באינספור אפשרויות, הרבה יותר מאיך שאפל הטמיעו את זה באופן מובנה.
כך נראה התוסף מהסידיה 

כך זה נראה באופן מובנה 

תוסף מספר 13 – MyAssistant 
MyAssistant הינו תוסף המרחיב משמעותית את הפונקציונליות של סירי, הרבה יותר מאיך שהיא תוכננה מראש. מעבר לשלל הפיצ'רים הקיימים בתוסף, תוכלו דרכו לשלוט על התקני מערכת כגון: כיבוי והדלקת ה- BlueTooth וכיבוי והדלקת ה- WiFi. למען האמת, התוסף הראשון שיצא למען מטרה זו היה SiriToggles , שכאמור אפל כבר הטמיעה כרגע באופן מובנה, ולמען האמת אני באופן אישי כלל לא ציפיתי ממנה שתעשה זאת.
כך נראה התוסף מהסידיה 

כך זה נראה באופן מובנה 

תוסף מספר 14 – LSScurbbing 
LSScurbbing הינו תוסף שנחת ממש לא מזמן בחנות הסידיה, וכל מטרתו היא לאפשר לנו לדלג לחלקים ספציפיים מהשיר ע"י סליידר הממוקם בחלקו העליון של המסך. למשל, תוכלו לעבור לדקה השנייה בשיר או לשמוע רק את הפזמון ע"י החלקה פשוטה, דבר שאפל הטמיעה באופן מובנה כאמור, ואפילו לא חשפה אותו בכנס ה- WWDC האחרון.
כך נראה התוסף מהסידיה 

כך זה נראה באופן מובנה 

תוסף מספר 15 – PhotoFilters 
PhotoFilters הינו תוסף הלקוח כהשראה מאפליקציית התמונות ומהרשת החברתית אינסטגרם. התוסף יקנה לכם אפשרות להוסיף פילטרים ואפקטים מיוחדים לתמונות שלכם ישירות דרך אפליקציית התמונות המובנית, מבלי הצורך להיכנס לאפליקציית אינסטגרם כלל- דבר אותו אפל הטמיעה כאמור באופן מובנה באפליקציית התמונות. (מישהו אמר גן סגור)? 
כך נראה התוסף מהסידיה 

כך זה נראה באופן מובנה 

דבר העורך 
במשך כל זמני בשיטוטים שונים ברחבי הבלוגוספירה (הישראלית והעולמית), אני קורא המון תגובות של משתמשים שונים מכל רחבי העולם. רבים מהם מתנגדים לפריצה בכל תוקף בגלל המגרעות שלה, ורבים אף אומרים שכעת לא צריך יותר פריצה, בדיוק כפי שאמרו ב- iOS 5 וב- iOS 6 ואף ב- iOS 4.
חברים וחברות יקרים ויקרות! הפריצה היא טובה עבור אפל מפני שהיא מספקת לאפל צי שלם של מפתחים שמיישמים את הרעיונות שלהם, וכל שנשאר לאפל לעשות הוא פשוט לדוג את אותם הרעיונות הטובים וליישמם בשיטה הייחודית לה. מן הסתם, הרי זה ברור כשמש שכאשר אפל מיישמת משהו באופן מובנה הוא עובד טוב יותר (לפחות מבחינת ביצועים) מאשר איך שהוא פועל כתוסף מהסידיה, אבל בואו נודה באמת והיא שאפל זקוקה לסידיה וזקוקה לפריצת הג'יילבריק בשביל להמשיך לייצר אלמנטים חדשים במכשירי ה- iDevice שלה, ולכן לא כדאי עדיין לומר קדיש על הפריצה.
זכרו – במשך השנים אפל השכילה להטמיע מעל ל- 100 תוספים שהיו קיימים קודם לכן בסידיה, וגם פיצ'ר ברור כשמש כמו "העתק הדבק" למשל, גם הוא היה קיים בעבר אך ורק במכשירים פרוצים, והנה היום יש לנו כאן כמות בלתי מבוטלת של תוספים שהוטמעו אך ורק בזכות היותם קיימים קודם עבור קהילת משתמשי הג'יילבריק.
בהזדמנות זו ברצוני לומר תודה למשתמשים חיים סניור, ניב מזרחי, ולכתבת האתר נעה נהון המקסימה על שליחת חלק מהתמונות ממערכת ההפעלה iOS 7.