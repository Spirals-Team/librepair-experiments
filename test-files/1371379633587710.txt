תקווה לשינוי? המועמד המתון רוחאני זכה בבחירות באיראן
תחנת השידור הרשמית של איראן הודיעה הערב באופן רשמי כי המועמד המתון חסן רוחאני זכה ברוב מוחץ בבחירות לנשיאות איראן שנערכו אתמול, וזכה ביותר מ-50% מקולות הבוחרים מה שאומר שלא יהיה סיבוב שני ב בחירות .
רוחאני נחשב לבולט בחבורת המועמדים המתונים והיה בעשור הקודם נציגו של המנהיג העליון חמינאי במועצה לביטחון לאומי ובשיחות הגרעין עם המערב. אחרי ספירת קרוב ל-90% מהקולות הוא מוביל בפער גדול עם 50.9% מהקולות - תוצאה שתספיק לו לניצחון בסיבוב הראשון.
27 וחצי מיליון קולות כבר נספרו. רוחאני מוביל עם 50.9% מהקולות שהם מעט יותר מ-14 מיליון פתקי הצבעה, אחריו ניצב ראש העיר טהראן מוחמד קליבאף עם 16% - שהם 4.5 מיליון קולות. במקום השלישי נמצא מוחסן רזאי, כמעט 11.83% מהקולות - 2,723,202 ובמקום הרביעי סעד ג'לילי עם 11.5%, שהם 3.2 מיליון קולות.
"לא נרשה שמה שהיה ב-8 השנים האחרונות יימשך" 
במהלך קמפיין הבחירות שלו הבטיח רוחאני שאם ייבחר, יהיה באיראן יותר חופש ביטוי ופחות דיכוי פוליטי. בעצרות בחירות, רוחאני התחייב ל"אינטראקציה בונה עם העולם", הכוללת מאמצים כדי להקל על הסנקציות. בכירים איראנים, ובכלל זה רוחאני, עומדים על כך שהמדינה מבקשת רק כורים גרעיניים ליישומי אנרגיה ולצורכי רפואה.
"אנחנו לא נרשה שמה שהיה ב-8 השנים האחרונות יימשך", אמר רוחאני לקהל תומכיו בשבוע שעבר. "הם הביאו את הסנקציות על המדינה. עם זאת, הם גאים בזה. אני רוצה במדיניות של פיוס ושלום, ונתפייס עם העולם".
יועצו של חמנאי הובס 
במקביל, עלי־אכבר ולאיתי, יועצו של חמנאי, הודה בתבוסה שלו (5.8% מתוך 16 מיליון קולות שנספרו). "אני חש שעול כבד ירד מכתפי. אני מאחל הצלחה לירידים ולחברים, כולם משרתים טוב את המשטר", ציין. גם המועמד מוחמד גרזי הודה בהפסד ופרסם הצהרה שבה בירך את המנהיג העליון חמינאי, ואת "הנשיא הנבחר" - מבלי לציין מיהו.
אם קליבאף יעפיל לסיבוב השני ויתמודד מול רוחאני -יש לו סיכויים טובים לזכות, כי הוא עשוי לזכות בקולות של 4 המועמדים שלא העפילו ונחשבים אף הם לשמרנים. בכל מקרה אלה חדשות לא טובות לחמינאי. המועמד המועדף עליו סעד ג'לילי יוכל לנצח רק אם יתרחש זיוף סיטונאי של הקולות - ברמה גדולה הרבה יותר ממה שהיה ב-2009 - דבר שאינו מתקבל על הדעת.
מנהיגה הרוחני של איראן, האייתוללה עלי חמינאי , בירך את המצביעים בבחירות במדינה. "הצבעה בבחירות, ולא משנה לאיזה מועמד, היא הצבעה לרפובליקה האיסלאמית והבעת אמון במערכת השלטון", הוא צייץ בטוויטר.
לערוץ החדשות 2 ב-Mako / לערוץ החדשות 2 ב"רשת"