במקלחת, בהסעה, באוכל: חודשי התעללות בגולני - חדשות
השפלות, אלימות ותחושות של מאבקי "עולם תחתון" בגולני. שישה מפקדים ולוחמים מהפלוגה המסייעת של גדוד 12 בחטיבה נשלחו שלשום (שני) לכלא הצבאי למאסר של 21-14 ימים בעקבות שורת מקרי פגיעה בכבודם ובגופם של לוחמים צעירים שנמשכה חודשים ארוכים. עדויות על האירועים שהגיעו לידי ynet הועברו לצה"ל ושימשו בסיס להענשת החיילים ולהדחתם מתפקידי לחימה. 
  
לפי העדויות, מפקד הפלוגה, קצין בדרגת סרן, נהג לקלל ולהשפיל את לוחמיו ואת קציניו לעתים קרובות. "זה היה הרגל אצלו לקלל את החיילים שלו", העידו כפופים לו. "באחד התרגילים הוא אף השליך אבנים והכה במקל בגבו של אחד החיילים, שהיה כנראה איטי מדי". המ"פ, שאמור לסיים את תפקידו בחטיבה בעוד כחודש, ננזף בצורה קשה על ידי מפקדה, אלוף-משנה יניב עשור. גם הרס"פ (רב סמל קצינים ולוחמים הודחו מאגוז השפלה בגולני / יואב זיתון שישה לוחמים ביחידה המובחרת השתתפו בטקס השפלה, שבמהלכו הטיל אחד מהם את צואתו על ראשו של לוחם אחר. שלושה מהם הודחו, ביחד עם המ"פ ומפקד הצוות. למפקד היחידה נרשמה הערה פיקודית לכתבה המלאה 
פלוגתי) נענש ואחד מסמלי המחלקה הודח מתפקידו עוד קודם, לאחר שהתגלה כי ירה באקדח סיכות על גופו של חייל. 
  
בין הממצאים שהועברו לטיפול הצבא היו עדויות על התעללות בחיילים צעירים בבסיס האימונים צנובר שבגולן. אלו אולצו לבלוע חרדל במהלך שמירה, ואם התקלחו במהלך היום - "זכות ששמורה לוותיקים בלבד", כהגדרת חיילי הפלוגה - נוזל ניקוי כלים או אבקת הלבנה רעילה הושלכו על גופם. 
  
באחד המקרים, אולצו חיילים "ליפול למצב 2" (מצב סטטי של שכיבת סמיכה, שאסור על פי חוקי צה"ל) בתוך טיולית, בדרכם לחופשת סוף שבוע. "הצעירים היו על מדי א' ולמרות הדוחק מילאו את הוראת החייל הוותיק", סיפר קרוב משפחה של אחד מהם. "חייל צעיר אחד לא יכל לעשות זאת בגלל קשיים רפואיים וזכה לאגרוף בצלעות". 
  

"מחר מלחמה". הכניסה לבסיס הפלוגה בגולן, השבוע (צילום: אביהו שפירא) 
  
במקרה אחר, חייל צעיר נענש ללא סיבה במהלך ארוחת בוקר ואולץ לאכול עגבניה מרוחה בשוקולד. חייל נוסף, שהתבקש במהלך תרגיל להכניס את חולצתו למכנסיים, כינה את הרס"פ "צהוב". האחרון השליך על פניו כדור והורה לו לזחול עשרות מטרים בשטח הקוצני והסלעי עד שעמד בזמנים שהקציב לו. 
  
"כשחיילים ותיקים קובעים חוקים שמשפילים ומטרטרים אותך מצד אחד, ואתה מפחד פחד מוות מהמ"פ שמטיל אימה מצד שני, זו תחושה של עולם תחתון", סיפר לקרוביו אחד הלוחמים. "אנחנו פלוגה מעולה מבחינה מבצעית, אבל אנו חיים בקודים של עבריינים". 
  
גורם בכיר בצבא אמר ל-ynet כי בעקבות הפרשה נמסרו דגשים מיוחדים למפקדים הזוטרים בגדוד כדי שאלו יפיקו לקחים. "זה לא טוב שזלגו לנו אירועים כאלה מתחת לידיים", הוסיף. 
  
מדובר צה"ל נמסר בתגובה כי "מדובר באירועים חריגים אשר נוגדים את רוח הצבא וערכיו. האירועים טופלו על ידי מפקד הגדוד ומפקד החטיבה ובעקבותיהם הועמדו לדין מספר חיילים במפקדת הפלוגה ונענשו באופן מחמיר לעונשי מחבוש בפועל. בתקופה הקרובה יאותר מחליף למפקד הפלוגה שייסים את תפקידו כמתוכנן בעוד כחודש. מפקד החטיבה טיפל באירוע באופן משמעתי כנדרש". 
  
Read this article in English