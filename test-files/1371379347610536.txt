Siva Cycle Atom הוא דינמו לנייד שלכם
סטארטאפ אמריקאי יצר דינמו מעוצב ופשוט לשימוש, רק שאת הבטריה שלו ניתן לקחת איתכם - ולהטעין איתה את הנייד הסר דיווח מפייסבוק פרסומת אחד הטריקים השגורים ביותר בספר הטכנולוגיסטים הוא "קח משהו מוכר, והוסף לו USB". לפעמים עושים מזה סאטירה , לפעמים מוצר אמיתי. המוצר האמיתי האחרון לקבל את שדרוג ה-USB הוא הדינמו, בזכות חברת Siva Cycle האמריקאית.

אנשי סיווה רצו לחבר בין אהבתם לדיווש באופניים לבין אהבתם לאייפון שלהם, ויצרו דינמו קטן עם חיבור USB, ממנו ניתן להוציא כבל למכשיר הנייד שלכם.

הסוללה הקטנה של הדינמו, הנקרא Atom, גם ניתנת לפירוק, ואחרי הדיווש תוכלו לקחת אותה איתכם כסוללת גיבוי לכל דבר.

האטום מעוצב באופן נאה למדי, קל מאד להרכבה ונראה אמין למדי, אך במחיר של 99 דולרים ( להזמנה באתר ) הוא עשוי להישאר מוצר יוקרה לחובבי אופניים בלבד.

להלן סרטון הקיקסטארטר שלו (שכבר הסתיים בהצלחה רבה), לשיפוטכם. המזמינים עד אוגוסט יקבלו את המוצר לפני כולם, כשמחזור הייצור הראשון יגיע סביב נובמבר.