הגן המטונף
עמיר גרד בסך הכל רצה לטייל עם כלבתו בגן ציבורי, אבל לא לקח בחשבון שבישראל גנים מרנינים ונקיים רק כמעט כמו מאורות סמים. באסה לנו הסר דיווח מפייסבוק פרסומת גנים ציבוריים. איזו המצאה נהדרת. מתחמים מלאים בעצים מלבלבים וצמחי נוי, פרחים אותם ניתן להסניף ולהימלט אפילו אם רק לרגע מההמולה האורבאנית. ספסלים, ברזיות, לפעמים אפילו מתקני משחקים לילדים הזכים, וכל זה - לרווחת הציבור!

גם כלבתי ואני דרשנו מעט מהרווחה הזו בערב חורפי קריר לא מזמן, עת ביקרנו באחד מהגנים הציבוריים הרבים שעיריית רעננה ברוב אדיבותה הקימה עבור רווחתנו, מבקשים לשאוף מעט אוויר ערב צח, להאזין לרשרוש העלים, להתמקם בנוחות על הספסל ולשקוע בהרהורים קיומיים על עלייתם של מחירי הדלק.