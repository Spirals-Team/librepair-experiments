הולכת רגל כבת 70 נהרגה בעראבה, רוכב אופניים נפצע קשה בתא
אישה כבת 70 נפגעה על יד רכב שנסע לאחור בסמוך לבית ספר תיכון בכפר שבגליל התחתון. פרמדיקים שהגיעו למקום התאונה נאלצו לקבוע את מותה. בדרך נמיר בתל אביב נפגע רוכב אופניים כבן 30 באורח קשה כשרכב פגע בו באזור רחוב איינשטיין. הוא פונה לבית החולים כשהוא סובל מפגיעה בראשו הסר דיווח מפייסבוק תושבת הכפר עראבה שבגליל התחתון נהרגה היום (שבת) כשנפגעה על ידי רכב בכפר. מחקירה ראשונית של המשטרה עולה כי הרכב נסע לאחור ולא שם לב לאישה שחצתה את הכביש באותה עת. פרמדיקים מגן דוד אדום מרחב אשר שהוזעקו למקום, סמוך לבית ספר תיכון בכפר, נאלצו לקבוע את מותה של הולכת הרגל.

בתאונה אחרת שאירעה הערב בתל אביב, נפצע באורח קשה רוכב אופניים כבן 30. הרוכב נפגע על ידי רכב בפינת הרחובות נמיר ואיינשטיין. צוות של מגן דוד אדום מרחב דן שהוזעק למקום התאונה העניק לפצוע טיפול ראשוני. לאחר מכן הוא פונה לבית החולים איכילוב כשהוא סובל מפגיעה בראשו, מורדם ומונשם.