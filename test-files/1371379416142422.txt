נענע10 - קים, שומעת? קניה רוצה להגיד לך משהו - תרבות ובידור
האזנה מהירה לאלבום החדש של קניה ווסט, "Yeezus" לא יכולה שלא לעורר תהיות לגבי מערכת היחסים של הראפר עם קים קרדשיאן. נראה כאילו הוא מעביר לה מסרים במילות השירים הסר דיווח מפייסבוק פרסומת אתמול שוחרר לרשת אלבומו החדש של הראפר קניה ווסט, "Yeezus", ועורר במהרה דיון לא רק על המוזיקה בו, אלא בעיקר על מילות השירים שכוללות לא אחת, מה שנראה כמו פניות ישירות לקים קרדשיאן. למקרה שתהיתם, אלה ממש לא מילות אהבה.

ראשית, השיר "I am God" בו אומר ווסט: "תזדרזי כבר עם העיסוי הארור שלי, תוציאי כבר את המכונית מהמוסך. אני אלוהים". נעבור לשיר נוסף, "New slave": "אני אקח את המשפחה שלי ואעביר אותה אל מחוץ לארץ הזו, כך שלא תוכלי לראות איפה אני נמצא. קדימה, לכי תתפסי את הכתבים, כדי שאוכל לשבור את הרשמקול שלהם".

כן, באנגלית זה נשמע הרבה יותר טוב, אבל לא עבור מי שאמורה להיות אם ילדיך. אלו הן רק שתי דוגמאות מתוך אלבום שלם שמכיל, לטענת המעריצים המצייצים, פניות בעייתיות לקים. ווסט טען לא אחת, בין השאר בראיון שהעניק לאחרונה ל"ניו יורק טיימס", שאין לו את אותה מערכת יחסים עם הציבור, כפי שיש לקים: "אני לא מאמין בלחשוף את המשפחה שלי לעיני כל העולם", ציין ווסט.