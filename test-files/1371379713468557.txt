הפועל ת"א יוצאת לדרך. אימון בכורה לבן שמעון
המאמן החדש של הפועל ת"א , רן בן שמעון , יעביר היום (א') אימון ראשון לאדומים (17:00). באימון צפוי להשתתף החלוץ איתי שכטר, שחזר אחרי שנתיים, וכן חלק מהשחקנים הזרים: בראיין גרזיצ'יץ', ויורגן קולין. 
  
  
עוד ב-ynet ספורט: "דברים צריכים להשתנות כדי שאשאר" - ליאור אליהו מדבר כדורגלני נורבגיה היו מעורבים בקטטה קריית שמונה: רועי דיין על הכוונת שום דבר לא השתנה / טור 

  
הפועל ת"א תחל מוקדם מהרגיל את האימונים, כיוון שכבר בחודש הבא היא צפויה לשחק במיפעל האירופי. גם מלאכת הרכבת הקבוצה בעיצומה, ובן שמעון מקווה שיוכל עד לתחילת המחנה לגבש את הסגל המלא. 
  

שכטר ומאמנו. מתחילים לעבוד (צילום: עוז מועלם) 
  
לא יגיעו לאימון הפתיחה מספר שחקנים שקיבלו הודעה על שיחרורם מהסגל: אלרואי כהן, תומר בן יוסף, מחמוד עבאס, איאד חוטבה, אריק דג'מבה, וניר נחום, שצפוי לעבור למכבי נתניה. לעומת זאת, השוער בוריס קליימן, המגן יגאל אנטבי ווהרכש החדש, איליץ', קיבלו מהמאמן בן שמעון מספר ימי מנוחה נוספים, ויצטרפו לאימונים בשבוע הבא.  
  הערב תחל מכירת המנויים למשחקי הבית של הפועל ת"א באמצעות אתר "לאן". לראשונה המנויים ישווקו ככרטיס מגנטי. הפועל תפיץ מנויים מוזלים לסטודנטים וללוחמים. מנוי ליציעים 2 ו-13 יעלה 2090 שח; מנוי ליציעים 4,5,7,8 יעלה 1190 ש"ח. יהיה גם מנוי משפחתי ב2700 ש”ח (יציע 8) וב-4100 ש"ח (2,13) .