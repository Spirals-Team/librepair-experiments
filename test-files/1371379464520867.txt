רוחאני ניצח בבחירות, אבל לא את השיטה
ניצחונו של חסן רוחאני בבחירות לנשיאות איראן  הוא ניצחונם של הרפורמיסטים המתונים. אולם, הוא גם ניצחונה של המערכת השלטונית האיראנית, שאינה דמוקרטיה ואינה דיקטטורה אלא יצור ביניים שהוכיח בבחירות האלה שהוא עדיין רלוונטי. 
  
חסן רוחאני הוא נשיא איראן הבא - כותרות אחרונות: 
"המשטר הציוני - שטן". הפנינים של חסן רוחאני 
הפתעה באיראן: חסן רוחאני המתון נבחר לנשיא 
"השייח הדיפלומט". הכירו את נשיא איראן החדש 
ישראל מגיבה: איראן תישפט על הגרעין והטרור 
  
שיחות עם אזרחים איראנים ברשת אחרי הבחירות חושפות מחנה מתון מנצח, אך מפולג: מחד, תומכי רוחאני טוענים שכעת יתחיל יום חדש וטוב יותר באיראן. לעומתם, הרפורמיסטים הקיצוניים יותר טוענים ברשת כי שינוי אמיתי לא יכול לבוא מהקלפי, וכי שיעור ההצבעה הגבוה יחסית (72.7 אחוזים) הוא מתנה למנהיג הרוחני העליון עלי חמינאי ולמשמרות המהפכה, שיצליחו לשמר את כוחם גם תחת הממשלה החדשה. 
  
צילום: רויטרס
  תומכי רוחאני חוגגים ברחובות איראן 
צילום: רויטרס
  שר הפנים הודיע: חסן רוחאני הוא נשיא איראן הבא 

האיראנים מדברים ברשת בכנות מרשימה. בניגוד לתדמית המקובעת של איראן בעולם, קצב הצמיחה של האינטרנט המקומי ברפובליקה האיסלאמית הוא בין הגבוהים בעולם והבלוגוספירה האיראנית היא השלישית בגודלה אחרי ארצות הברית וסין. השיח האיראני מתקיים באתרים רבים, בהם גם באתר TeHTel, "טהראן-חיפה-תל אביב", של אוניברסיטת חיפה. באתר הפרויקט ביקרו כבר מאות אלפי איראנים והם משוחחים זה עם זה ועם חוקרי האוניברסיטה על אודות סוגיות המטרידות אותם. 
  מחנה מפולג 
לפני הבחירות לנשיאות איראן, המתדיינים המתונים באתר נחלקו לשני מחנות: אלה שתמכו ברוחאני, בבחינת הרע במיעוטו, ואלו שקראו להחרמת הבחירות. ב-Balatarin, אתר שמושך אליו תומכי אופוזיציה רבים, אחד המאמרים הפופולריים ביותר לפני הבחירות הציג את עמדת שני הצדדים, ולבסוף קרא לתמוך ברוחאני. הסיבה: רמיזותיו של רוחאני כי ישחרר אסירים פוליטיים. "גם אם אינכם תומכים ברוחאני, האם אתם עד כדי כך 'אנטי' שאתם מוכנים לשכוח את חברינו שנמקים בכלא?", שאל תומך של רוחאני שביקש לשכנע את עמיתיו, שתמכו בהחרמת הבחירות, ללכת בכל זאת לקלפי. 
  

נישא על גבי תמיכת הרפורמיסטים. רוחאני (צילום: EPA) 
תומכי רוחאני חוגגים ברחובות טהרן (צילום: AFP) 
"כוחו של הקלפי מוגבל", כתבה בלוגרית איראנית (צילום: MCT) 
  
לעומתם, בלוגרים רפורמיסטים אחרים טענו כי הבחירות היו חלק ממשחק של אליטה מתוחכמת שלמדה לשמר את כוחה בזמן שממשלות עולות ויורדות. המאמץ הרב שהושקע בקמפיין של רוחאני, שכלל גם קמפיין רשת מתון תחת הכותרת "אנחנו", משרת דווקא את חמינאי. עצם העובדה שהמערכת השמרנית האיראנית התירה לרוחאני לרוץ בבחירות, טוענים הבלוגרים, מראה שהשינוי שביכולתו ליצור במדינה מוגבל, בעוד אחוז ההצבעה הגבוה מאשרר את תוקפה של המערכת. 
  "עצם ההשתתפות בבחירות היה טעות" 
התומכים בעמדה זו סבורים כי האליטה הדתית עודדה את האיראנים לצאת לקלפי ולהצביע, אך בפועל היא תצר את צעדיו של רוחאני ולא תאפשר צעדים של שינוי אמיתי. "כוחו של הקלפי מוגבל", כתבה בלוגרית אחת, "עצם ההשתתפות בבחירות הייתה טעות". 
דווקא המהפך כביכול יוצר אשליה של שינוי בלי שבירת כללי המשחק ומדכא התפתחות של כוחות מהפכניים קיצוניים יותר. 
  
בעוד בלוגרים איראנים מפיצים סרטוני וידאו שמראים תמונות של שמחה ברחובות טהרן, שיראז וערים איראניות נוספות, רומזים פעילים אחרים כי יש לנצל את הפגנות השמחה ברחובות ואת הלגיטימיות החדשה להתכנסות המונים פומבית של איראנים מתונים כדי למחות על עצם המשכיותה של השיטה. 
  
המחבר הוא עורך אתר "טהראן-חיפה-תל אביב" ( tehtel.com ) וחוקר במרכז עזרי לחקר איראן והמפרץ הפרסי באוניברסיטת חיפה