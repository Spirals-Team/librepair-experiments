נתניהו על הבחירות באיראן: איננו משלים את עצמנו
כצפוי, בממשלת ישראל לא מיהרו לברך על בחירתו של המועמד המתון לנשיאות הרפובליקה האסלאמית, חסן רוחאני. "אסור לקהילה הבין-לאומית להיתפס למשאלות לב, להתפתות ולהרפות את הלחץ על איראן, כדי שזו תפסיק את תכנית הגרעין שלה", קרא ראש הממשלה בפתח הישיבה השבועית הסר דיווח מפייסבוק ראש הממשלה, בנימין נתניהו, נשמע הבוקר (ראשון) ספקני בנוגע לתוצאות הבחירות לנשיאות באיראן. "איננו משלים את עצמנו", אמר נתניהו בפתח ישיבת הממשלה השבועית. "אסור לקהילה הבין-לאומית להיתפס למשאלות לב, להתפתות ולהרפות את הלחץ על איראן, כדי שזו תפסיק את תכנית הגרעין שלה".

"צריך לזכור ששליט איראן מלכתחילה פסל מועמדים שלא התאימו להשקפותיו הקיצונית, ומתוך אלו שאפשר את מועמדותם, נבחר מי שנתפס כמועמד הפחות מזוהה עם המשטר, ועדיין מדובר במי שמכנה את מדינת ישראל כ'שטן הציוני הגדול'", הסביר ראש הממשלה. "בכל מקרה, שליט איראן המכונה המנהיג העליון, ולא הנשיא, הוא זה שקובע את מדיניות הגרעין".