מחכה לו שיבוא....
אני מתקשרת אליו ומתפללת שיענה.... 
אני מקווה שהוא לא חושב שזה מוגזם להתקשר כל כך הרבה פעמים (שמונה פעמים בדיוק בשעה אחת) אבל אני לא שולטת בעצמי והאצבעות פשוט מחייגות שוב ושוב את המספר. 
הוא הבטיח שיבוא היום בשלוש וחצי, ולכן יצאתי מוקדם מהעבודה ואספתי מהר את הקטנה. 
הגעתי הבייתה שתי דקות לפני השעה שקבענו, כולי ציפייה והתרגשות- 
אולי היום הוא יגיע... 
  
יש לי נזילה בשירותים..סליחה, זאת לא נזילה, זאת האמא של הנזילות!!
אי אפשר ללכת לשירותים כי אם מורידים את המים אז יוצאים מים עכורים (אתם יודעים ממה) על הרצפה בשירותים ועל המדרגות של השכנה מלמטה. 
בקיצור, ליווינג הל! 
  
האיסטלטור של בעלת הבית הגיע ביום שישי, עשה משהו עם מכונה שחורה מברזל שהרעש שלה גרם לקטנה שלי לבכות בחוסר הבנה, והלך! 
מאז- המצב נהיה יותר גרוע והבחור עם החריץ פשוט לא חוזר!! 
  
הוא בקושי עונה, מבטיח לי כבר שלושה ימים ברצף שאוטוטו הוא מגיע אבל הדבר היחיד שמגיע זה דחף היסטרי ללכת לשירותים. 
  
אז אמרנו לבעלת הבית היקרה שעם כל הכבוד לאיסטלטור שלה, יש לנו מישהו אחר- נורמלי! 
ואפילו שהוא מבקש סכום גבוה יותר, הוא שווה את זה כי הוא אמין. 
וצדקנו! 
עכשיו אתם יכולים לברך אותי "ברוכה הבאה לסיוויליזציה" כי יש לי שירותים בבית. 
  
המקרה הזה גרם לי לחשוב... 
למה עם האינסטלטורים מתנהג ככה?? 
אני מבינה שהם לא יכולים להתחייב על זמנים,  
אני מבינה שפתיחת סתימה יכולה לקחת 5 דק' בבית אחד ושלוש שעות בבית אחר. 
אבל למה סתם לפזר הבטחות? 
ולמה לא לענות ללקוחה שקבעה איתך לפני שעה ועכשיו היא לא יודעת אם תגיע או שהיא יכולה ללכת לגינה עם הבת שלה כי אתה אפילו לא זוכר שהיא קיימת? 
ועוד לצעוק עליי שהתקשרתי שמונה פעמים?? (הוא ממש כעס עלי שעשיתי את זה...) 
  
כנראה שאשאר לנצח עם התהיות האלו, 
אבל אני רק רוצה לכתוב- אל תשכחו להיות אנושיים!
עם כל העומס ועם כל הסירחון שאתם מתמודדים איתו יום יום, 
אל תשכחו את האישה שיצאה במיוחד מוקדם מהעבודה כבר שלושה ימים ברצף ועומדת ליד הדלת עם הקטנה על היידים.