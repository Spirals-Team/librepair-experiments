אלוף עולם בהדיפת כדור ברזל הושעה לכל חייו
אלוף העולם ואלוף אירופה לשעבר בהדיפת כדור ברזל , אנדריי מיכנביץ' הבלארוסי, הושעה לכל חייו לאחר שנתפס בפעם השנייה על שימוש בחומרים אסורים. בדיקות חוזרות של מיכנביץ' מאליפות העולם ב-2005 נמצאו חיוביות, מה שחייב את התאחדות האתלטיקה הבלארוסית להודיע על השעייתו. 
  
מיכנביץ' כבר נכשל בבדיקת סמים ב-2001, וריצה עונש הרחקה של שנתיים אחריו זכה באליפות העולם ב-2003. מיכנביץ' עצמו טוען לחפותו ומתכוון לערער לבית הדין לערעורי ספורט בלוזאן שבשווייץ. 
  

מיכנביץ' (צילום: אנדריי מיכנביץ' ) 
  
מיכנביץ' ייאלץ להיפרד ממספר מדליות, ביניהן מדליית הזהב מאליפות אירופה ב-2010 שתעבור לפולני תומאס מאייבסקי.