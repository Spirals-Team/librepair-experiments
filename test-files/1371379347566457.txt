גוגל חשפה את Project Loon – רשת בלוני ענק שתביא את האינטרנט לכולם
הבלונים ימוקמו בגובה של כ-20 ק"מ מעל פני כדור-הארץ, ויאפשרו חיבור לאינטרנט באמצעות אנטנות מיוחדות הסר דיווח מפייסבוק פרסומת בין מסעותיה לכיבוש עולם המובייל, ההשתלטות על תחום הניווט, הבאת כלים לא מאויישים לירח ופריסת רשת המתחברת לאינטרנט במהירויות חסרות תקדים, עובדת גוגל גם על פרוייקטים צדדיים שייעודם לתרום לסביבה ולאנושות כולה.

בין הפרוייקטים שמפתחת החברה דרך המעבדות הסודיות שקיבלו את השם ההולם Google X Labs, קיימים כבר המכונית ללא נהג, האחראית להרבה מעבודת המיפוי בשירות Google Street View , משקפי המציאות הרבודה Google Glass ועכשיו מגיע פרוייקט חדש שעתיד להביא את רשת האינטרנט לכולם, גם במקומות בהם עדיין אין תשתיות מוסדרות.

עם Project Loon תנסה גוגל להביא את האינטרנט לכולם, ע"י יצירת רשת בלוני ענק שתמוקם בסטרטוספירה בגובה של כ-20 ק"מ מעל פני כדור-הארץ. שם, מסבירים נציגי החברה, לא משוטטים להם מטוסים או ציפורים שעשויות להפריע לתנועתם השוטפת של הבלונים. בעזרת הרוחות החזקות באיזור הסטרטוספירה יוכלו הבלונים לנוע במסלול קבוע, פחות או יותר, סביב כדה"א וייאפשרו להתחבר דרכם לאינטרנט באמצעות אנטנות מיוחדות שיותקנו באיזורים ספציפיים על-פני כדה"א. הבלונים צפויים לספק מהירויות גלישה דומות לאלו שנקבל כיום באמצעות חיבור לרשת סלולר ב-3G, מסבירים בגוגל.