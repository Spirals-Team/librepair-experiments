הדולר צנח ב-0.39% ל-3.6 ש'; "בנק ישראל מווסת הירידה" - מט"ח וסחורות
היורו ירד ב-0.285% ל-4.8 שקלים ■ "עסקת ווייז תומכת במידה מסוימת בהתחזקות השקל, ומנגד, החלטת MSCI שלא להכליל את ישראל במדד MSCI אירופה דווקא יכולה להפחית מעט את הלחץ על התחזקות השקל"   (3)   המסחר במט"ח התנהל הבוקר במגמה מעורבת שהתחלף לירידות לקראת הסוף: הדולר נחלש ב-0.39% ל-3.6 שקלים, והיורו התחזק אך בסופו של דבר ירד ב-0.285% ונסגר על שער יציג של 4.8% שקלים. 
" עסקת ווייז תומכת במידה מסוימת בהתחזקות השקל, ומנגד, החלטת MSCI שלא להכליל את ישראל במדד MSCI אירופה דווקא יכולה להפחית מעט את הלחץ על התחזקות השקל", כותבים כלכלני בנק איגוד בסקירתם השבועית. 
בנק ישראל הוריד בחודש שעבר את הריבית פעמיים, ב-0.5% בסך הכל, לרמה של 1.25%. זאת כצעד שנועד למתן את התחזקות השקל. בנק ישראל גם הכריז על רכישת אג"ח זרות בשווי 2.1 מיליארד דולר עד סוף השנה הנוכחית. לאחר קביעת השער היציג רכש אתמול שוב בנק ישראל דולרים כדי למתן את התחזקות המטבע המקומי. 
עוד מצייני בבנק איגוד כי "הדולר המשיך להיחלש השבוע בעולם וזאת למרות שבעבר, בד"כ כאשר שווקי המניות היו מתחילים לקרטע הדולר היה מתחזק כחלק מתפיסתו כמטבע בטוח. הדולר נחלש בשל החששות כי ברננקי יפחית בקרוב את מדיניות ההזרמות שלו וכן מסיבות מחוץ לארה"ב. ביפן למשל, היפוך המגמה במטבע ובמניות הביא להתדרדרות בניקיי והתחזקות בין. וזאת מכיוון שהבנק היפני לא מתכוון להרחיב את תוכנית רכישות האג"ח הממשלתיות שלו. 
"בארץ, ממשיכה התדרדרות הדולר בעקבות לחץ ממאגר הגז וכשברקע התגבשו לאחרונה עסקות מכירת חברות כגון חלק נוסף מישקר לוורן באפט או מכירת ווייז שהתגבשה השבוע לעסקה. נגיד בנק ישראל מווסת אמנם את הירידה אך לא מונע אותה לגמרי. בין לבין התשואות על האג"ח האמריקאי עולות כשהמשקיעים תוהים מתי וכיצד ישנה ברננקי את מדיניות ההזרמות שלו והדבר מחליש את הדולר".
  
שקל/דולר דולר/יורו דולר/יורו