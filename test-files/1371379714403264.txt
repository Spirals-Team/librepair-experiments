צפו: ספרד בגמר היורו אחרי 0:3 על נורבגיה
ריח של עוד תואר ספרדי באוויר. נבחרת ספרד הצעירה העפילה הערב (שבת) לגמר אליפות אירופה הנערכת בארץ, לאחר שגברה 0:3 על נורבגיה מול 12 אלף צופים באצטדיון החדש בנתניה. אחרי ארבעה משחקים בטורניר - ספרד עדיין לא ספגה שער, מאזן הכיבושים שלה עומד על שמונה. 
  
חגיגת יורו הצעירות ב-ynet ספורט: איך היה? סיכום שלב הבתים ביורו - אולפן מיוחד דויד המלך: הרשת הנקייה של דה חאה יפה לנו: אלבום תמונות מיציעי אליפות אירופה 

  
הסקנדינבים ראו את האלופה המכהנת לוחצת על שערם מהדקה הראשונה, אבל רק יכולת אדירה של השוער אוריאן נילנד מנעה את הכיבוש. בדקה ה-45, רגע לפני השריקה למחצית, ההגנה הנורבגית חלמה ואיפשרה לרודריגו לכבוש את ה-0:1. במחצית השנייה נורבגיה יכלה לכבוש, אבל כשלא עשתה זאת נענשה: איסקו בשער ענק (87) ומוראטה עם שער רביעי בטורניר סגרו את הסיפור. ביום שלישי בערב, בגמר באצטדיון טדי, הספרדים יפגשו את אלופת הטורניר חמש פעמים, איטליה. 
  וידאו: ספורט 2
סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: תקציר: ספרד - נורבגיה 
איסקו: "אנחנו בכושר שיא" 
המצטיין במשחק ואולי עד כה בטורניר כולו, איסקו , אמר בסיום ל-ynet ספורט: "אני מרוצה, שיחקנו היטב ושמרנו על פילוסופיית המשחק שלנו מול יריבה מאוד קשה. אני מרוצה גם מכך שאני בכושר אישי טוב על מנת שמבחינת הנבחרת העניינים יתפקדו כמו שצריך". 

  
כשנשאל על השער המרהיב שכבש הצטנע איסקו: "מצאתי את עצמי קרוב לשער וכל מה שנשאר לי זה לבעוט פנימה. ניסיתי גם בהזדמנויות אחרות ובמקרה הזה הלך כמו שצריך". 
  

אבי לוזון ומישל פלאטיני ביציעי נתניה (צילום: ראובן שוורץ) 
  
כשספרד נמצאת בכושר הטוב שלה, יש נבחרת שיכולה לנצח אותה? 
"כן, משחק נמשך 90 דקות והכל יכול להיות. נבוא לשחק את המשחק הרגיל שלנו ונקווה לנצח. ברור שהגמר יהיה מסובך מאוד. העיקר שהנבחרת שלנו נראית נהדר ורואים את זה בסטטיסטיקה. אנחנו נהנים ומבקיעים הרבה שערים. כולנו נמצאים בשיא הכושר". 
  
על הקהל הישראלי והאווירה ביציעים אמר כוכב מלאגה: "הקהל היה טוב מאוד, רואים שלאנשים כאן יש חיבה מיוחדת אלינו ואנחנו משתדלים להחזיר להם במגרש". 
  

ברמה מעל יתר השחקנים על המגרש. איסקו (צילום: Gettyimges) 
  
מאמן נבחרת ספרד, ג'וליאן לופטגי : "הצגנו יכולת יוצאת מהכלל במחצית הראשונה ויצרנו המון הזדמנויות, אבל השוער הנורבגי הציג רמה גבוהה. למרבה המזל, הצלחנו להבקיע לפני סיום המחצית הראשונה. נורבגיה נבחרת עם לב גדול והיא לחצה אותנו במחצית השניה. היא הציגה מספר מהלכים והגיעה להזדמנויות. הכי חשוב לי שהנבחרת תהיה מוכנה מחדש לגמר ותגיע אליו עם האנרגיות הנכונות". 
  
לשאלה אם לא מגיע למוראטה לפתוח בהרכב במקום רודריגו לנוכח העובדה שכבש ארבעה שערים בטורניר אמר המאמן הספרדי: "זה לא רק החלוצים, יש המון שחקנים שמתחרים על מקום. כל אחד יכול להביע את דעתו ובסך הכל שני החלוצים עשו עבודה טובה. לא רק הם, כל הנבחרת. צריך לדבר על הנבחרת כקולקטיב, שיחקנו מול יריבות קשות עד היום והצגנו רמה גבוהה". 
  

המאמן הנורבגי מנחם את סמב ברג: "בסה"כ עשינו עבודה פנטסטית בטורניר" (צילום: Gettyimges)   
  
מאמן נבחרת נורבגיה, טור אולה סקולרוד : "הייתי מאוכזב בסיום המחצית הראשונה, פגשנו נבחרת ספרדית טובה מאוד ולא עמדנו בקצב. אני גאה במה שהצגנו במחצית השניה. יצאנו אליה כנבחרת חדשה ומשך 30 דקות הצגנו יכולת טובה מאוד. אני לא אומר שלא הגיע לנו להפסיד, אבל היו לנו הזדמנויות להבקיע ולהשוות ל-1:1. בסך הכל עשינו עבודה פנטסטית בטורניר הזה". 
  

מהלך המשחק 
דקה שמינית: הזדמנות ראשונה של אלופת אירופה. איסקו קיבל כדור ליד הרחבה של נורבגיה, השתחרר משחקן יריב והפציץ את השער. הכדור חלף ליד הקורה. 
  
הדרך של הספרדים לחצי הגמר: מוראטה מסדר לספרד 0:1 על רוסיה האס הספרדי עושה זאת שוב מול גרמניה מול הולנד זו כבר חגיגה אמיתית 

  
11': תיאגו הכניס כדור גדול לטייו, שדהר לאחד על אחד מול נילנד. השוער הנורבגי יצא מהשער, חסם את טייו חסר האונים והסכנה חלפה. 
  

נורבגית גאה בדגל (צילום: ראובן שוורץ) 
  

התשובה של הילד הספרדי (צילום: ראובן שוורץ) 
  
15': שוב היה זה איסקו, שהפחיד את הנורבגים עם השתחררות יפה ברחבה ופצצה לעבר השער. נילנד הצליח להדוף לקרן. 
  
מה עשתה נורבגיה בארץ הקודש עד כה? בדקה ה-91: הנורבגים הורסים לישראל את השמחה מול אנגליה המפורקת זה נגמר ב-1:3 1:1 מול איטליה מעלה את נורבגיה לחצי הגמר 

   
24': ספרד במרחק נגיעה מה-0:1. בעיטה אדירה של אלברטו מורנו נעצרה אחרי זינוק מדהים של נילנד. רודריגו עט על הריבאונד, אבל נילנד בקצות האצבעות הדף שוב לקורה והציל את נורבגיה פעמיים. 
  

סטפן יוהאנסן מנסה להפתיע את אלופת אירופה (צילום: ראובן שוורץ) 
  

מעריצי מסי זוכים לקצת אבק כוכבים 
  
43': אסייר אייראמנדי הפציץ מ-20 מטרים, נילנד הנורבגי המשיך לתת שואו גדול ובהדיפה וירטואוזית שמר את נורבגיה במשחק. וזה לא נגמר: טייו עם עוד פעולה נפלאה בעט בסיבוב, נילנד התמתח ותיסכל את הספרדים. 
  
דקה 45': גול! 0:1 לספרד. על סף השריקה למחצית, אלופת אירופה סוף סוף מצאה את הרשת. 45 דקות חד צדדיות הסתיימו בנגיחה רעה של סטפן סטרנדברג, ורודריגו ניצל את הטעות ומהאוויר בעט פנימה. 
  

נילנד עם כדור ברשת למרות 45 דקות אדירות (צילום: AFP) 
  

נילנד נכנע (צילום: AP) 
  
53': הנורבגים סוף סוף מסכנים את השער של דה חאה. מרקוס הנריקסן סיים התקפה מתפרצת בבעיטה לא מדויקת ממצב טוב. 
  
71': ספרד הורידה את הרגל מהגז, נורבגיה תפסה שליטה וניסתה להשוות. סטפן סטרנדברג כמעט וכבש בנגיחה של כדור קרן, לאחר שדויד דה חאה החליט להישאר בשערו. 
  

מארק בארטרה נאבק על הכדור בחצי הגמר (צילום: ראובן שוורץ) 
  

פרדריק סמב ברגה בולם את איניגו מרטינס ברגע האחרון (צילום: Gettyimges) 
  
85': דה חאה שוב נתקע בשער לאחר כדור גובה מצד ימין, סטפן סטרנדברג הגיע למצב של שער בטוח אך מתיבת החמש בעט לשמיים. פספוס אדיר של הנורבגים. 
  
דקה 87': גול! 0:2 לספרדים, איסקו גומר את הסיפור עם שער פשוט נפלא. מוראטה פרץ מצד שמאל והעיבר לאיסקו, שמצא את דרכו בין שניים ועם החלק החיצוני של הרגל בעט לפינה העליונה. ללקק את האצבעות.   
  
דקה 90+3': גול! 0:3, מוראטה לא יכול לסיים משחק מבלי 
לכבוש. עוד חור גדול בהגנת נורבגיה - נילנד עצר פעם אחת את מוראטה אבל בפעם השנייה, עם חוצפה אמיתית, כבש מזווית זוועתית. 
  הרכבים 
ספרד: דויד דה חאה; מרטין מונטויה, מארק בארטרה, איניגו מרטינס, אלברטו מורנו; אסייר אייראמנדי, קוקה, תיאגו אלקנטרה, כריסטיאן טייו (איקר מוניאנין, 74); רודריגו (אלבארו מוראטה, 59), איסקו (פבלו סראביה, 89). 
  
נורבגיה: אוריאן נילנד; עומאר אל עבדלאווי, פרדריק סמב ברגה, סטפן סטרנדברג, וגאר הדנסטאד; מרקוס הנריקסן, סטפן יוהאנסן (ואלון ברישה, 80), מגנוס אייקרם (הבארד נורדטווייט, 75); ג'ו אינגה ברגט, מרקוס פדרסן, ג'ושוע קינג (הבארד נילסן, 46).