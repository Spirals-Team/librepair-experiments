סימנס סוגרת את מפעל סולל; 150 עובדים יפוטרו - דינמו ורכב
סימנס לא הצליחה למצוא רוכש למפעל ארבע שנים לאחר שרכשה אותו ב-418 מיליון דולר     תם עידן בתעשייה הסולארית בישראל: קונצרן הענק הגרמני close DE סימנס נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני סימנס החליט בשבוע שעבר לסגור את מפעל סולל בבית שמש - האחזקה הבולטת של סימנס בענף הסולארי. כ-150 עובדים מבין ה-200 שנשארו במפעל צפויים לקבל בימים הקרובים הודעות פיטורים. 
ההחלטה התקבלה לאחר שסימנס לא הצליחה למצוא רוכש למפעל, מאז שהודיעה בסוף 2012 על הפסקת פעילותה העולמית בתחום האנרגיה הסולארית. סימנס ניהלה מגעים עם כמה חברות בינלאומיות למכירת המפעל, כדי לעצור את ההוצאה השוטפת שנאמדת בעשרות מיליוני דולרים בשנה. 
בין היתר, ניהלה מו"מ מול אבנגואה הספרדית וכמה חברות מסין. אלא שקריסת התעשייה התרמו-סולארית בעולם וצמצום הפרויקטים בטכנולוגיה מנעו אופק עסקי שייאפשר מכירה. 
סימנס רכשה את סולל לפני 4 שנים תמורת סכום עתק של 418 מיליון דולר. מאז נאלצה החברה למחוק את מרבית ההשקעה, ופיטרה כ-200 מבין 400 העובדים. 50 העובדים שיישארו במפעל ישלימו 3 פרויקטים שבהם סולל מעורבת בספרד, וכן יספקו שירותי תחזוקה.
  
עובדי מפעל סולל סימנס צילום: גיל כהן מגן