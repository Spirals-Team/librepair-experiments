שום דבר לא השתנה / טור
"על מה אני מדבר כשאני מדבר על ריצה‭,"‬ ספרו של הרוקי מורקמי, הוא יומן אישי של הסופר היפני הנודע, שבו הוא מפרט את מערכת היחסים שלו עם התחביב האהוב עליו – ריצה למרחקים ארוכים. אבל יותר מאשר סיפור על ריצה, זהו סיפור על תשוקה, על רגש ועל הקרבה חסרת פשרות. 
  


עוד ב-ynet ספורט: קונפדרציה: המשטרה פיזרה הפגנה בכוח כדורגלני נורבגיה היו מעורבים בקטטה קריית שמונה: רועי דיין על הכוונת 

  
ואנחנו, על מה אנחנו מדברים כשאנחנו מדברים על מכבי ת"א? על תשוקה? על רגש? על כדורסל? ובכן, לא ולא. ועוד פעם לא. אבל לפני שננסה להבין על מה אנחנו כן מדברים, לרגע אחד, בואו נשחק בכאילו. דמיינו לכם מציאות שבה לגמר הפלייאוף מתייצבות מכבי חיפה והפועל ירושלים. עכשיו תשאלו את עצמכם: האם ערב המשחק היינו שומעים דיבורים על השיטה? על חוסר ספורטיביות? שוב, התשובה היא לא. 
   סטילס: אורן אהורני, וידאו: one
  צפו במכבי חיפה זוכה באליפות ליגת העל בכדורסל 

אז מה בעצם קורה כאן? האם מדובר בדיון עקרוני על האופן בו אנחנו רוצים לראות את ליאור אליהו מדבר "דברים צריכים להיראות אחרת כדי שאשאר" / נאה, שחרור הפציעה, המשבר המנטלי, המלחמה על מקום ברוטציה של בלאט, הדיבורים על ירידה ביכולת, אובדן האליפות. קפטן מכבי ת"א, ליאור אליהו, מסכם את אחת העונות הקשות בקריירה שלו לכתבה המלאה 
הכדורסל שלנו, או שאולי, במציאות נטולת הדמיון שנכפתה עלינו, כבר התייאשנו מלקרוא לילד בשמו – הרי גם ככה הוא לא עונה כבר שנים. 
  
תרשו לי לנסות. לילד קוראים מכבי ת"א. הוא לא ילד רע, אבל הוא ילד שגדל פרא. ילד שהוריו מעולם לא חינכו אותו לערכים אמיתיים. ילד שמגיל צעיר שומע שוב ושוב: "זהירות חמוד, כולם שונאים אותך. אתה חייב להיות חזק. מותר לך לדרוס ולשרוט, מדי פעם אתה גם יכול להתעלם מהחוקים‭."‬ התהליך הזה לא קרה בבת אחת. הייתה פה אבולוציה ארוכה. אבולוציה שהשתכללה מהצלחה לגביע, מאליפות עד שריון אוטומטי ליורוליג. או במילים אחרות: חיי נצח. 
  

בלאט רואה את זה בורח (צילום: גיל נחושתן) 
  
אבל לחיי נצח יש מחיר. מכבי ת"א כבר אינה חלק מהכדורסל הישראלי. היא ענף נפרד, שתחתיו כלום לא צומח ולא יצמח לעולם. זה לא כתב אישום נגד המועדון, אלא הצבת מראה בפניו. כן, אני יודע, התגובה הטבעית של הצהובים ‭")‬זה הכל מקנאה‭("‬ כבר מוכנה מראש, אבל בואו ננסה לקלף את השכבה החיצונית של מנגנון ההגנה המכביסטי. 
  
בואו נבחן את המשפט הבא, הטריוויאלי כל־כך: מכבי איבדה את האליפות. איבדה? מה זה, צעצוע שהכלב החביא מתחת לספה? והנה, השאלה הטבעית הזו – שאמורה לזעוק לשמיים אצל כל אוהד ספורט – נעדרת מהשיח הציבורי־ספורטיבי שלנו. כי זה הרי ברור. בראשית ברא אלוהים את השמיים ואת הארץ. ואת האליפות נתן למכבי ת"א. 
  
לכן, המסקנה העצובה מהגמר ברוממה היא שהתואר של מכבי חיפה נכנס אמנם לדפי ההיסטוריה – אבל אפילו לא דיגדג את סדרי בראשית.