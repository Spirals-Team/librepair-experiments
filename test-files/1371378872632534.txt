זה סופו של כל מסך, מסתבר שיש המשך
אז אתם זוכרים שלפני כמה חודשים נשבר לי מסך האייפון? כנראה שלא, אבל זה בסדר, לחצו כאן לתזכורת.

עכשיו, לאחר ששילמתי מחצית ממכשיר האייפון על מסך חדש, המסך החליט לבגוד בי. מצד שמאל של המסך החלו פסים לאורכו אשר מנטרלים את הטאץ במכשיר. במילים אחרות, הטלפון מושבת. איללוא פרצתי את המכשיר וסידרתי שאני אוכל לפתוח את המכשיר במשיכה למעלה, הייתי נשאר עם אייפון נעול. אז תודה לתוסף ה-activator על זה). הלכתי ישר לרשת השירות והתיקונים שבה ביצעתי את תיקון המסך, (הלוא היא רון-פון), וביקשתי שיתקנו לי את המסך. כמובן שחשבתי שאם קניתי מוצר יקר כמו מסך לאייפון ואחרי חודשים הוא לא עובד זאת אחריות החנות. מסתבר שטעיתי. 
לאחר בדיקה קלה במעבדה, מנהל החנות קבע שזה לא באחריותם שאני צריך לשלם על מסך חדש, רגע לפני שהוא האשים אותי בחבלת המכשיר ע"י נפילה, (מיותר להזכיר שהחבטות שהוא ראה הינם מהנפילה הקודמת. זאתי ששברה לי את המסך). הוא כמובן לא התרצה וטען שאין מה לעשות. שיחת טלפון קצרה לבעלי החברה (שנעשת ברוסית. מזכיר כי אני לא דובר רוסית, ולא יכולתי לדעת על מה הם מדברים), בעל החברה בעצמו קבע שאני צריך מסך חדש.
אז מה שאומר שאני אקנה מסך ב1400 שקל (שכנראה לא יהיה תקין) ואז לאחר חודש או חודשים אני אקנה חדש. פתרון שפחות מתאים לכיס שלי.
כנראה שהשירות של חברת רון-פון ושות' לוקה בחסר, הרבה חסר. בכלל כל השוק של תיקונים האייפון בבוטיקים הקטנים ברח' אלנבי והסביבה נהיית קצת כמו ללכת למוסכניק. אתה בא עם ידע מאוד מוגבל בכל הקשור לחומרה ונותן לכמה "מאכרים" לפתחו את היו-טוב ולמדו כמה דקות על המכשיר, לתן לך מכשיר שעולה 4000 שקל בלי לדעת אם הם אמינים או אם המכשיר שלך בידים טובות.
מצב אבסורד שנוצר בארץ בגלל שאדון קוק לא פותח פה חנות דגל עם מעבדת תיקונים. כשהבנתי שאין לי מה להתווכח עם השירות של רון וחבורתו החלטתי שאני פונה לחברה יותר גדולה, הרבה יותר גדולה, אפל. ציינתי בפניהם את המקרה וכמו שציפיתי הם היו מאוד אדיבים וניסו לעזור, הגעתי לראש צוות שירות לקוחות דיי מהר והוא אמר שאני צריך ללכת ל"אפל סטור" ליד הבית שלי וישר יחליפו לי לחדש.
אבל! אנחנו גרים בישראל ועם כל האהבה שלנו לאפל עדין אין פה אפלסטור (הנציג היה מאוד מופתע והצטער על כך), מה שנשאר לי לעשות לפי הצעת הנציג היה ללכת לחברת הסלולר שלי או לחברה שמשווקת כאן את אפל (לצערנו זה איידיגיטל) ולבקש החלפה.
כמובן שידעתי שזה מלחמה אבודה מראש אבל ניסיתי בכל אופן. התקשרתי לחברת פלאפון ואלו הפנו אותי מיידית לאיי דיגיטל, התקשרתי לאיידיגיטל ונחשו לאן הם הפנו אותי? נכון, לחברת פלאפון בחזרה. אף אחד לא רוצה לקחת קצת אחריות על מכשירים שמוכרים פה בארץ (!?) 
לא התייאשתי והתקשרתי שוב לאפל, הפעם עם טיפה יותר עצבים וטיפה פחות הבנה, אלו אמרו לי שאני צריך לשלוח את האייפון לקנדה (שם הוא נרכש) ולקבל חדש.
כלומר תשלום על משלוח, סיכון עצירה במכס ושבועיים בלי מכשרי אייפון. (כמובן שלפני השליחה אני אצטרך למחוק את הפריצה ולמחוק את כל האייפון, כי אחרת אפל לא תתקן לי אותו, שזה כיף בפני עצמו).
על סף יאוש קרה נס. רצה הגורל וחבר שלי טס לארהב לשבועיים, מהר מאוד סיפחתי לו את האייפון הפצוע שלי נתת לו הוראות מה להגיד לנציגים באפל ושלחתי אותו לדרכו.
כבר ביום הראשון שלו באוהיו הוא הלך לאפל סטור, הביא להם את האייפון ספר עד עשר ובלי להתבלבל הם הביאו לו אייפון חדש, כן כן חדש. לא תיקנו את המסך, לא שאלו למה, לא אמרו שזה לא באחריותם ולא עשו בעיות. למה? כי זה השירות של אפל, מהיר אמין ומקצועי.
אז ככל הנראה אנחנו נמשיך לממן פה את הבוטיקים הקטנים שעושים כסף על חשבונינו ונתן להם לגיטמציה למכור לנו חלקי חילוף לא מקוריים במחירים מופקעים עם אפס אחריות, עד שאפל תחליט שמדינת ישראל מספיק חשובה כדי לפתוח בה חנות דגל של אפל.