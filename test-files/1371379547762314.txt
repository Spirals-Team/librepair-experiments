ההסתדרות הלאומית: החתמנו שליש מעובדי פז נפט ואנו מייצגים אותם - קריירה
כניסת הלאומית לפז נפט באה כחודש בלבד לאחר שההסתדרות הכללית בראשות עופר עיני, הודיעה אף היא להנהלת פז נפט כי היא צירפה את הרוב מבין 90 עובדי חטיבת הזיקוק והלוגיסטיקה   (7) הדפס   הסתדרות העובדים הלאומית שיגרה היום (ה') הודעה להנהלת close פז נפט נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני פז נפט , ולפיה עלה בידה להחתים לפחות שליש מהעובדים על טפסי הצטרפות לשורותיה וכי הקימה ועד מטעם העובדים שייצג אותם כלפי הנהלת החברה. 
הודעת הלאומית, בראשה עומד יואב שמחי, נמסרה למנכ"ל פז נפט, יונה פוגל, וממנה עולה כי מדובר ב-350 עובדים שבשמם ינהלו הלאומית והוועד משא ומתן לחתימה על הסכם שכר קיבוצי. פז נפט, הנסחרת בבורסה, היא החברה האם של רשת תחנות הדלק של פז, בתי הזיקוק באשדוד ושל חברת פזגז. 
יואב שמחי, יו״ר הסתדרות העובדים הלאומית כניסת הלאומית לפז נפט באה כחודש בלבד לאחר שארגון העובדים הגדול שבו היא מתחרה, ההסתדרות הכללית בראשות עופר עיני, הודיעה אף היא להנהלת פז נפט כי היא צירפה את הרוב מבין 90 עובדי חטיבת הזיקוק והלוגיסטיקה לשורותיה והקימה ועד יציג. ההסתדרות קראה להנהלת החברה להכנס עם הוועד שהיא הקימה למו"מ על הסכם קיבוצי שישפר את שכרם של עובדי החטיבה. 
עתה עשוי להתפתח עימות בין שתי ההסתדרויות, הלאומית והכללית, בשאלה מיהו הארגון היציג בפז נפט, ויכוח שייתכן ויוכרע בבית הדין לעבודה. מנכ"ל הלאומית, יאיר שלם, אמר בתגובה כי "עובדי פז הוכיחו את הנחרצות והרצון להתארגן, כדי להבטיח את ביטחונם התעסוקתי". 
הנהלת פז נפט מסרה בתגובה כי אכן קיבלה הודעה על התארגנות העובדים. "רווחת העובד היא ערך מוביל בחברה. אנו מצויים בדיאלוג שוטף עם העובדים".