שביזות יום א' ברכבת: תקלה ועיכובים - חדשות
דווקא בשעה העמוסה ביותר בשבוע, ביום ראשון בבוקר, שוב שיבשה תקלה את תנועת הרכבות. התקלה במערכת האיתות, שמכוונת את הרכבות באזור המרכז, אירעה באזור גנות, והשפיעה על רוב הקווים בארץ. בהמשך היא תוקנה, נמסר מ רכבת ישראל , אבל גם אחר כך עוד נרשמו עיכובים משמעותיים. 
  
עוד כתבות בערוץ החדשות של ynet: 
רכב הסעות חצה באדום, נהג שהתנגש בו נהרג 
הרפורמיסטים חוגגים באיראן: ביי ביי אחמדינג'אד   
  
נוסעים דיווחו במייל האדום של ynet על הבוקר העצבני. "אני יוצא ממודיעין להרצליה כל בוקר", כתב תומר. "היום בבוקר זה עבר כל גבול - התחיל עם תקלה ברכבת ברציף 2 ולאחר מכן נתבקשנו לעבור לרכבת אחרת ברציף אחר, וכרגע אנו תקועים כ-30 דקות". 
  
לדבריו, הכרוז מסר על "עיכוב של כמה דקות בשל בעיית איתות. רק חבל שזו הפכה להיות בעיה ארצית ואנחנו תקועים לפני נמל תעופה בן גוריון. כל חודש יש כמה מקרים כאלה". 
  
אלכס שנסע ממודיעין דיווח גם הוא על עיכוב של כ-40 דקות באזור נתב"ג. אבי סיפר על עיכוב של 35 דקות לרכבת שיצאה ב-06:09 מתל אביב מרכז לבאר שבע. שולה מסרה שהרכבת לנהריה עוכבה קרוב לשעה בתחנת תל אביב האוניברסיטה. כך מתחיל לו עוד שבוע עם תקלה קטנה שגורמת לבלגן גדול.