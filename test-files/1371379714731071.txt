הפתעות בקווינס: ברדיך ודל פוטרו הודחו
שתי הפתעות נפלו הערב (ו') בטורניר קווינס בלונדון. המדורג שישי בעולם, תומאס ברדיך הודח ברבע הגמר לאחר שהפסיד בשתי מערכות 7:5 ו-7:6 למרין צ'יליץ' הקרואטי. 
  
עוד ב-ynet ספורט: תפוז בשל: הנבחרת הצעירה של הולנד כבר בוגרת רשמית: מנואל פלגריני מונה למנג'ר מנצ'סטר סיטי בוורן הופכת למושבה ישראלית חילוף מסקרן בהנהלת מכבי תל אביב אלוף עולם בהדיפת כדור ברזל הושעה לצמיתות 

  
צ'יליץ' יפגוש בחצי הגמר את לייטון יואיט הוותיק (88 בעולם) שהפתיע את חואן מרטין דל פוטרו (8 בעולם) 2:6, 6:2 ו-2:6. עבור יואיט זוהי ההעפלה הראשונה לחצי הגמר בטורניר ATP מזה 11 חודשים. מי שעמד בלחץ הוא המדורג ראשון בטורניר ושני בעולם, אנדי מארי שמול הקהל הביתי גבר 4:6 ו-6:7 על בנג'מין בקר. מארי יתמודד בחצי הגמר מול ג'ו ווילפריד צונגה שגבר על האמריקאי הצעיר המפתיע, דניס קודלה 3:6 ו-2:6. 
  

דל פוטרו מחויך למרות ההפסד (צילום: AFP) 
  
ברבע גמר טורניר האלה שבגרמניה, רוג'ר פדרר (3 בעולם) לא שמט אפילו משחקון אחד וגבר 0:6 ו-0:6 על מישה זברב הגרמני. רישאר גאסקה (9 בעולם) גבר 3:6 ו-6:7 על פלוריאן מאייר הגרמני. פיליפ קולשרייבר הפסיד למיכאיל יוז'ני 6:3 ו-6:2. הגרמני היחיד שהצליח להעלות מעט חיוכים אצל הקהל המקומי ולעלות לחצי הגמר הוא טומי האס שגבר 7:6, 3:6 ו-3:6 על גאל מונפיס. 
  

רוג'ר פדרר. הכי קל שיש (צילום: AFP)