מארבע תצא אחת: מחר חצי גמר יורו הצעירות
אחרי שלב בתים התקפי ומרתק, שכלל גם את ההעפלה המפתיעה של נורבגיה, הגיע הזמן לדבר האמיתי ביורו הצעירות הנערך בישראל: חצאי הגמר. מחר (ש') זה קורה, כשהאלופה ספרד תפגוש את הנורבגים (18.30, נתניה), ולאחר מכן איטליה תתמודד מול הולנד (21.30, המושבה). 
  
מכבי חיפה אלופה - כל הידיעות: אליפות היסטורית למכבי חיפה - סיקור המשחק קוז'יקרו: "יש אוהדים ששמחים בשבילנו" אליהו: "מגוחך להפסיד כך אליפות" גל מקל נבחר לשחקן השנה   וויצ'יץ' צפוי להחליף את שלף 

  
מבחינת היכולת, אין ספק שמדובר בארבע הנבחרות הטובות בטורניר, שהוכיחו שהן ראויות למעמד. אבל בשלב הנוקאאוט אף אחת מהן לא בטוחה. 
  צילום סטילס: עוז מועלם, וידאו: ספורט 2
  צפו בניצחון של ספרד על גרמניה 
ספרד היא היחידה בטורניר שלא ספגה שער, מה שיעמיד במבחן את ההתקפה הנורבגית שכבשה בממוצע פעמיים במשחק בשלב הבתים. אבל סביר יותר להניח שכיוון המשחק יהיה לשער הנורבגי, וכאן המאמן טור אולה סקולרוד צריך לדאוג מאלבארו מוראטה, שמוביל את הטורניר עם שלושה שערים. 
  
למרות זאת, מוראטה ככל הנראה יתחיל את המשחק על הספסל, כפי שקרה מול רוסיה וגרמניה, וחלוץ בנפיקה רודריגו, שקיבל מנוחה מול הולנד, יחזור להרכב. הקשר איגנסיו קמאצ'ו, שנפצע מול הולנד, לא צפוי להחמיץ את המשחק. רודריגו סיפר היום: "ההופעה שלנו עד כה טובה יותר משציפינו. אני מקווה שנוכל לנצח בשני משחקים נוספים ולזכות בתואר. ספרד פייבוריטית בכל טורניר בגלל מה שעשתה הנבחרת הבוגרת, ואני חושב שאנחנו הפייבוריטים לזכות גם כאן". 
  צילום סטילס: אורן אהרוני, וידאו: ספורט 2
  כך נורבגיה הפתיעה את אנגליה 
שתי הנבחרות נפגשו למשחק ידידות במארס, בו ספרד ניצחה בקלות 2:5. התוצאה הזו, לצד רצף של 24 משחקים ללא הפסד (22 ניצחונות), רק מחזקת את האפשרות לניצחון ספרדי. אבל נורבגיה, שגם ככה לא קיבלה יותר מדי תשומת לב והפתיעה את כולם, נראית מסוכנת בטורניר הזה. סקולרוד כבר הספיק לומר: "אנחנו לא מפחדים מספרד". 
  
חצי הגמר השני יפגיש את הולנד, שכבשה שמונה שערים בשני המשחקים הראשונים, ואת איטליה שנראית מאוד יציבה ועמוקה. ועדיין, דוויס מנג'ה היה מעדיף שלא להשתמש בעומק הזה - אבל ייאלץ לפתוח עם ניקולה סנסונה במקום לורנצו אינסינייה שנפצע בקרסול מול ישראל. אינסינייה ייכלל בסגל, אבל מנג'ה יעדיף לשמור אותו למקרה הצורך. ואסקו רג'יני יפתח כמגן שמאלי במקום כריסטיאנו ביראגי. 
  צילום סטילס: ראובן שוורץ, וידאו: ספורט 2
  זוכרים מה איטליה עשתה לישראל? 
מרקו וראטי, שנח בתיקו מול נורבגיה, יחזור לקישור ואמר: "אנחנו חייבים לתקוף בדרך הטובה ביותר שאפשר. אנחנו צריכים להיות מהירים עם הכדור ולמצוא את הרווחים בהגנה". 
  
מאמן הולנד קור פוט החליף את כל ההרכב בהפסד לספרד, והמנוחה עזרה לפחות בשני מקרים, כי הקפטן קווין סטרוטמן ואיתו סטפן דה וריי עברו היום מבחן כשירות ויוכלו לשחק. בראם נאוטינק גמר את הטורניר, אך ממילא הוא לא היה מתוכנן לפתוח במרכז ההגנה. אגב, שתי הקבוצות נפגשו פעם אחת בהיסטוריה - והולנד ניצחה 0:1. הכובש? דניאל דה רידר. הסקאוטים מאנגליה כבר שמו את עיניהם על אדם מאהר, שמנצ'סטר סיטי מעוניינת בו, ומרקו ואן חינקל שסומן בצ'לסי, ושניהם יפתחו מחר בקישור. 
  צילום סטילס: אורן אהרוני, וידאו: ספורט 2
  ואי אפשר בלי הדרמה בין הולנד לגרמניה 

לפוט נמאס לשמוע את הביקורות על ההרכב מול ספרד, וגם סטרוטמן יצא להגנתו: "אני מעדיף לקבל את איטליה בחצי מאשר לשחק ב-60 אחוז בבתים נגד ספרד. אני תומך בהחלטה של המאמן. עכשיו אנחנו צריכים לנצח את איטליה, כדי שלאף אחד לא יהיה מה להגיד".