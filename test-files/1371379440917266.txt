פלאריום הישראלית נכנסת למובייל; מספר הורדות המשחקים מוערך במאות אלפים - TechNation
לפני כשבוע, השיקה החברה את משחק המובייל הראשון שלה המבוסס על משחק אסטרטגיה שהושק לפני פחות משנתיים ברשתות החברתיות וצבר יותר מ-30 מיליון משתמשים   (4) הדפס   פלאריום, אחת מחברות המשחקים הגדולות בעולם הרשתות החברתיות, לא קופאת על שמריה ונכנסת בשיא העוצמה לשוק המובייל. לפני כשבוע, השיקה החברה את משחק המובייל הראשון שלה Total Domination: Reborn, המבוסס על אותו משחק אסטרטגיה שהושק לפני פחות משנתיים ברשתות החברתיות וצבר למעלה מ-30 מיליון משתמשים עד היום. 
גירסת המובייל מנותקת לחלוטין ממשחק האונליין ויש בה דגש רב על חוויית משתמש ייחודית לכל גודל מכשיר (ורזולוציית מסך). תוך 48 שעות מההשקה זינק המשחק לראש קטגוריית משחקי האסטרטגיה באפסטור במדינות נבחרות (ביניהן ארה"ב וישראל), וממשיך לבסס את מעמדו כיום בין חמשת הגדולים ביותר ביותר מ-50 מדינות. 
על בסיס נתונים ממשחקים אחרים, ניתן להעריך שמדובר כבר במאות אלפי הורדות. לאור ההצלחה היחסית, ניתן בהחלט לשער שפלאריום תמשיך להשיק משחקי מובייל על מנת להשתלט על נתחי שוק גדולים גם בפלטפורמה הסלולרית. 
פלאריום היא אחת מחברות פיתוח המשחקים הגדולות בעולם בתחום הרשתות החברתיות ואחת מהשתיים הגדולות (ביחד עם Kixeye) בתחום משחקי האסטרטגיה במדיה החברתית. החברה הוקמה ב-2009 והיא מעסיקה יותר מ-300 עובדים. 
גבי שלאל מייסד פלאריום (מימין) עם רומן ז'דנוב מנהל מחלקת השיווק של החברה צילום: יהודה שוויצר כיום יותר מ-85 מיליון משתמשים רשומים למשחקיה, ויותר מ-3 מיליון משתמשים משחקים במשחקיה מדי יום. מרכז החברה ממוקם בהרצליה פיתוח ולה ארבעה מרכזי פיתוח נוספים ברוסיה ובאוקראינה. משחקי החברה זמינים בחינם ברשתות החברתיות פייסבוק, VK, גוגל+, מייל רו ו-Odnoklassniki.