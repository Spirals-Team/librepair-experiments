הנשיא האיראני הנבחר רוחאני: זהו ניצחון המתינות על הקיצוניות
המועמד המתון שסחף את הבחירות בניצחון מוחץ ומפתיע הגיב לראשונה והודה לכל מי שתמכו בו והצביעו עבורו. משרד החוץ הישראלי הגיב לתוצאות הבחירות: "גם אחרי הבחירות איראן תישפט על מעשיה בתחום הגרעין והטרור". גם באופוזיציה האיראנית בירכו על התוצאות ואמרו כי רוחאני ינהל "מו"מ חיובי בנושא הגרעין על מנת למצוא פתרון" הסר דיווח מפייסבוק תגובה ראשונה מהנשיא החדש של הרפובליקה האסלאמית. חסן רוחאני, מי שנבחר היום להחליף את מחמוד אחמדינג'אד בתור נשיא איראן, אמר הערב (שבת) כי נצחונו הוא "ניצחון המתינות על הקיצוניות".

רוחאני הודה לכל האזרחים שהצביעו עבורו והעניקו לו ניצחון סוחף ודרמטי בבחירות. בתוצאות הרשמיות שפרסם משרד הפנים האיראני מוקדם יותר הערב זכה רוחאני ב-50.7% מכלל קולות המצביעים וגבר באופן מפתיע על חמשת המועמדים האחרים.