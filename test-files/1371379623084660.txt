ביהמ"ש סודי בארה"ב אילץ את יאהו להשתתף בתוכנית הריגול של הממשל
פסיקת בית המשפט לרעת חברת האינטרנט בשנת 2008 אילצה חברות אינטרנט וטלקום אחרות להשתתף בתוכנית הריגול הממשלתית Prism   (6)   בית משפט סודי בבירת ארה"ב וושינגטון אילץ בשנת 2008 את יאהו לשתף פעולה עם תוכנית ריגול אינטרנט הסודית של סוכנות הבטחון הלאומית (NSA) של ארה"ב, Prism, לפי מסמכי NSA שהודלפו, וכך עשו כך שבע חברות אינטרנט נוספות. 
NSA ביקשה סיוע מיאהו בריגול אחרי מספר משתמשים של החברה שאינם אזרחי ארה"ב, אולם יאהו סירבה בטענה כי הבקשות רחבות ההיקף מנוגדות לחוקת ארה"ב. בית המשפט דחה את טענת יאהו והותיר בפני החברה שתי אפשרויות: להעביר ל-NSA את המידע או להפר את החוק. 
בדומה לכמעט כל החלטות בית המשפט הסודי, אשר פועל על פי חוק המעקב אחר מודיעין זר (FISA), פרטי המחלוקת המשפטית בין הממשל ליאהו מעולם לא פורסמו, מעבר לצו משפטי מצומצם שבו שם החברה ונסיבות ההחלטה לא נכללו. מעורבתה של יאהו בפרשה אושרה על ידי שני אנשים המעורים במקרה. יאהו סירבה להגיב על הדיווח. 
החלטת בית המשפט היתה בעלת השלכות מרחיקות לכת עבור עשרות חברות שמאחסנות מידע אישי על משתמשים, מכיוון שהיא שיגרה מסר לחברות הללו כי כאשר הן יקבלו בקשות דומות מ-NSA, אין טעם מלכתחילה שיערערו על חוקיותן. 
צילום: רויטרס עוד כתבות בנושא עד כמה אנחנו חשופים ברשת? 14.06.2013 | 23:03 פייסבוק ומיקרוסופט פירסמו את בקשות הממשל האמריקאי למידע 15.06.2013 | 15:44 בנוסף ליאהו, ניהלו מאבק משפטי נגד בקשות לקבלת מידע על פי FISA גם חברות אחרות, בהן גוגל וטוויטר, ספקיות תקשורת קטנות יותר. בקשות על פי FISA יכולות להיות רחבות היקף, ולעיתים לכלול בקשה להעביר מידע על פעילות מקוונת של אנשים ממדינה מסוימת. בין 2008 ל-2012, רק שתיים מתוך 8,591 בקשות נדחו, לפי נתונים שאסף המרכז למידע על פרטיות אלקטרונית, מרכז מחקר שלא למטרות רווח מהבירה וושיגנטון. 
בפסיקת בית המשפט נגד יאהו בשנת 2008, נאמר כי החברה טענה כי הבקשה למידע מהווה הפרה של זכויות המשתמשים המוגנות בתיקון הרביעי לחוקה האמריקאית, אשר נועד לספק לאזרח הגנה מפני חיפוש ואחזקה מעבר לגבולות הסביר. בית המשפט קבע כי החשש שהביעה החברה בעניין זה הוא "מנופח". 
"חרף מצעד הטענות הנוראיות שהעלתה העותרת, החברה לא הציגה אף ראיה לנזק ממשי, סיכון בולט או שגיאה, או כל אפשרות נרחבת אחרת של שימוש לרעה", קבע בית המשפט, אשר הוסיף כי "מאמצי הממשל להגן על הבטחון הלאומי אינם צריכים להיות מסוכלים על ידי בתי משפט". 
חברת גוגל עתרה השנה לבית משפט נגד 19 בקשות של דומות, ובחודש מאי הפסידה אף היא. שמה של גוגל לא הופיעה במסמכי בית המשפט שפורסמו, אולם דבר מעורבותה אושר על ידי אדם שעודכן לגבי המצב.