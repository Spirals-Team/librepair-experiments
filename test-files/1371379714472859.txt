גלישת רוח: משיח אלוף ישראל, צוברי רק רביעי
בגנוסר שבכנרת ננעלה היום (ש') אליפות ישראל בגלישת רוח, בדגם הניל פרייד (RS:X) האולימפי. בתום שלושה שיוטים, הוכתרו בפעם השלישית ברציפות נמרוד משיח ומעיין דוידוביץ' כאלופי ישראל. 
  
עוד ב-ynet ספורט: היאבקות: היו"ר המצרי יוצא נגד קרטיש וישראל דויד המלך: דה חאה שומר על שער נקי למרות הפגרה, פלה פותח את חזית רונאלדו-מסי מחדש הסמבה שלפני: גביע הקונפדרציות יוצא לדרך 

     משיח מעמק חפר הגיע בשיוט הפותח של היום (השביעי בסך הכול) למקום השני, ומיד לאחר מנוחה קצרה דורג בשני השיוטים הבאים במקומות 3 ו-2 - דבר שהעלה אותו למקום הראשון מבין הישראלים. הגולש היווני ביירון קוקאלאניס השיג מקבץ טוב יותר עם שלושה שיוטים בהם סיים במקום הראשון - וזהו גם מקומו הכללי. 
  

שחר צוברי. סיים במקום הרביעי 
  רון אסולין מאילת, שסיים במקומות 3, 2, ו-2, סיים כסגן אלוף ישראל. מדליסט הארד מהמשחקים האולימפיים בבייג'ינג, שחר צוברי, דורג במקום הרביעי הכללי. 
  
בין הנשים מעיין דוידוביץ' מהפועל ת"א, מדליסטית הארד מאליפות העולם, סיימה יום נפלא של שיוטים, כאשר ניצחה את השיוט הראשון וסיימה במקומות 3 ו-2 לאחר מכן. 
  

מעיין דוידוביץ'. תפסה את מקומה של קורזיץ (צילום: אורן אהרוני ) 
  
בהיעדרה של אלופת העולם לי קורזיץ, דוידוביץ' הוכתרה להיות אלופת ישראל. שחר טיבי הצעירה מאילת הפתיעה וסיימה במקום השני הכללי. 
  "הייתה תחרות טובה, זה אימון מעולה לקראת אליפות אירופה", סיכמה דוידוביץ'. "ברכות גם לשחר טיבי שנתנה פייט יפה". התחרות הבאה של גולשי הרוח תהיה אליפות אירופה בתחילת החודש הבא בברסט שבצרפת.