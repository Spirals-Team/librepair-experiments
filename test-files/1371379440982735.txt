עובדי ווייז יקבלו 120 מיליון דולר דרך מימוש אופציות ומענקים מיוחדים - TechNation
במה שמסתמן כתגמול במזומן הגבוה ביותר שקיבלו אי פעם עובדים ישראלים במסגרת עסקת מכירה - 100 עובדי ווייז יקבלו 1.2 מיליון דולר לעובד בממוצע, לפני מסים. העובדים ישתתפו בעתיד בתוכנית התמלוגים של גוגל   (29) הדפס   "נלחמנו כדי שהחברה תישאר בישראל", השיב שלשום בערב מנכ"ל ווייז, נועם ברדין, לברכות שהרעיף עליו ראש הממשלה, בנימין נתניהו, שהתקשר לברך אותו על מכירת ווייז לגוגל . "אנחנו נעזור לכם לסגור את החור בתקציב", הוסיף ברדין, ספק בציניות ספק בגאווה. 
דקות אחדות לפני שיחת הטלפון בין נתניהו לבכירי ווייז, העבירה גוגל מחשבונה בברמודה 1.03 מיליארד דולר היישר לחשבון הנאמנות הישראלית של בעלי המניות בווייז. עם זאת, בעלי המניות - הכוללים את המייסדים, הקרנות והמשקיעים - אינם המרוויחים היחידים ממכירת החברה. העסקה צפויה להפוך את מרבית עובדי החברה למיליונרים. 
בסך הכל תשלם close NY גוגל נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני גוגל תמורת ווייז כ-1.15 מיליארד דולר במזומן. המשקיעים יקבלו תמורת מניותיהם כ–1.03 מיליארד דולר, ו–100 עובדי החברה יקבלו סכום נוסף, חסר תקדים, של 120 מיליון דולר, שיחולק לעובדים על פני ארבע שנים. 
מייסדי ווייז אמיר שנער ואהוד שבתאי והמנכ"ל נועם ברדין צילום: צביקה טישלר התגמול לעובדים מורכב מכ-45 מיליון דולר, שצפויים לקבל העובדים לאחר מימוש האופציות והמניות שלהם למזומן, ועוד כ-75 מיליון דולר כפיצוי נוסף. סכום זה נקבע בסיכום בין הנהלת ווייז, בעלי המניות שלה וגוגל, ומטרתו לתגמל עובדים ותיקים פחות, שמחזיקים אופציות במחיר מימוש גבוה יותר, ולפיכך התמורה שיקבלו ממימוש האופציות נמוכה יותר. 
עוד כתבות בנושא "ואז גוגל אמרה - רוצים מיליארד דולר? קיבלתם" 14.06.2013 | 11:15 כמו כן, בחברה יש לא מעט עובדים צעירים שלא קיבלו אופציות, והפיצוי הנוסף צפוי להגיע גם אליהם. מסתמן שסכום זה יחולק לפי שיקול דעת ההנהלה - שתתחשב בתרומה של העובד לחברה, ולא בוותק שלו. 
120 מיליון דולר במזומן אינם הסכום היחיד לו יזכו עובדי החברה. במסגרת העסקה, צפויה גוגל לכלול את עובדי ווייז בתוכנית שימור עובדים ‏(Retention Plan‏). עובדי ווייז שיישארו בחברה יותר מארבע שנים לאחר העסקה יהיו זכאים לסכום זה. 
אקזיט גם לעובדים הפיצוי לעובדים אינו צפוי להתחלק באופן שווה בין כל עובדי החברה, אך בממוצע יקבל כל אחד מ–100 עובדי החברה כ–1.2 מיליון דולר, לפני מסים. אלה שישארו יותר מארבע שנים עשויים לקבל תמלוגים נאים במסגרת תוכנית התמלוגים של גוגל. תשלום זה אינו בטוח, ותלוי בין השאר במחיר מניית גוגל. כפי המסתמן, הפיצוי שיקבלו עובדי ווייז במזומן הוא הגבוה ביותר שקיבלו אי פעם עובדים ישראלים במסגרת עסקת מכירה. 
ווייז היא חברה צעירה יחסית, ורבים מעובדיה הם בשנות ה-20 וה-30 לחייהם, בדומה לחברות רבות העוסקות בפיתוחים בעולם המובייל. בניגוד לחברות חומרה גדולות, מרבית אנשי ווייז נמצאים בתחילת דרכם המקצועית. בחברה עובדים לא מעט בוגרי מקצועות טכנולוגיים, ומתכנתים - אך לא רק. חלק גדול מעובדי החברה הם אנשי גרפיקה, שפיתחו את ממשק המשתמש, וכן דופרי שפות זרות, הנמצאים בקשר עם משתמשים בכל העולם. השכר של העובדים בחברה גבוה יחסית למשק, אך הוא נמוך יחסית לענף ההיי־טק. 
גורלם של העובדים היה אחד מהנושאים העיקריים שנידונו במשא ומתן שניהלה הנהלת ווייז מול פייסבוק, ולאחר מכן מול גוגל. במהלך החודשים שמשא ומתן זה התנהל, נאבקה ההנהלה לשמור על פעילות החברה עצמאית ובישראל. להנהלת החברה היה קריטי שעובדים החברה יותוגמלו היטב בגין העסקה, אך לא פחות חשוב יוכלו לשמור על מקום עבודתם. 
האקזיט הענק של חברת האינטרנט הקטנה יצר סטנדרט חדש של מחויבות לעובדים מקומיים ולישראל בכלל. בעוד בפייסבוק היו מהוססים ולא לקחו על עצמם מחויבות ברורה להשאיר את הפעילות בישראל, גוגל היו ברורים יותר וחד משמעיים לגבי הסכמתם לעמוד במחויבות זו. התקווה של אנשי ווייז היא שגוגל תעביר אליהם חלק מפעילות המפות והניווט שנעשות כיום בקמפוס החברה במאונטיין וויו, שבעמק הסיליקון. הם מקווים כי מספר עובדי החברה בישראל יוכפל בשנים הקרובות. ברדין צפוי להמשיך ולנהל את הפעילות הישראלית, אך צפוי להמשיך להתגורר בפאלו אלטו, שאינה רחוקה ממשרדי מטה גוגל. 
עשו לנו לייק לקבלת מיטב הכתבות והעדכונים ישירות לפייסבוק שלכם