פלה: "רונאלדו היה צריך לזכות בכדור הזהב"
פלה שוב מציף את היריבות בין רונאלדו למסי. בראיון ל'אס' הספרדי, כוכב העבר הברזילאי שנחשב בעיני רבים לכדורגלן הטוב בכל הזמנים - הסביר כי לדעתו כריסטיאנו רונאלדו היה צריך לזכות בתואר "כדור הזהב" בתחילת השנה, ולא ליונל מסי , כוכב ברצלונה. 
  
עוד ב-ynet ספורט: יו"ר התאחדות ההיאבקות המצרית יוצא נגד קרטיש וישראל מיוחד מאולפן ynet ספורט: סיכום שלב הבתים באל' אירופה אריזה משפחתית: בנבחרת אוסטרליה כולם אחים 

   
"במונחים של כדורגל - הייתי אומר שלמסי מגיע לזכות. אבל ב-2012 רונאלדו זכה עם ריאל מדריד באליפות ספרד, אז במונחי הצלחה בהחלט היה מגיע לו לזכות בתואר". פלה המשיך: "הייתי בשני אירועי חלוקת התואר. בשתי הפעמים רונאלדו היה קרוב מאוד לזכות, אבל למסי תמיד היה טיפה יותר". 
  

מסי עם 4 תארי "כדור הזהב". פלה חושב שהיו צריכים להיות רק 3 (צילום: AFP) 
  

מסי, אינייסטה ורונאלדו בחלוקת התואר בתחילת השנה (צילום: AFP) 
  
ואי אפשר בלי מילה על המעבר של ניימאר מסנטוס לברצלונה, רגע לפני שריקת הפתיחה של טורניר גביע הקונפדרציות: "יש לו כמה מכשולים לעבור", הסביר פלה. "הוא צריך לשחק במונדיאל, הוא חייב לשפר את משחק הראש שלו". 
  
"אפשר לקחת לדוגמא את זינאדין זידאן, אחד מהשמות הגדולים ביותר בכדורגל. הוא היה פשוט שחקן מושלם. ניימאר עדיין לא ברמה הזאת, הוא צריך להגיע לשם".