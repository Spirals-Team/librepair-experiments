המחאה חוזרת לטלוויזיה? ערוץ 10 יעלה תוכנית חברתית יומית - מדיה ושיווק
התוכנית, בהנחיית העיתונאית טליה קינן-פלד, תיתן במה למאבקים חברתיים עכשוויים, ותעלה לדיון עוולות ועיוותים ונושאים המצריכים שינוי ותיקון חברתי   (3)   ערוץ 10 יעלה בקרוב תוכנית חדשה שתעסוק בנושאים חברתיים. את התוכנית, "עושים שינוי", תגיש העיתונאית טליה קינן-פלד, והיא תשודר ברצועת הצהריים – ב-15:00 בימים א'-ה'. 
מהערוץ נמסר כי התוכנית תיתן במה למאבקים חברתיים עכשוויים, ותעלה לדיון עוולות ועיוותים ונושאים המצריכים שינוי ותיקון חברתי. 
במסגרת התוכנית ירואיינו בלוגרים שנהפכו למעצבי דעת קהל, נציגי ארגונים לוחמניים שדואגים לאינטרסים של הציבור, וכן יסוקרו מאבקים חברתיים מהעולם. 
קינן-פלד שימשה בעבר כתבת הרווחה של ערוץ 10 במשך ארבע שנים. לאחר מכן ערכה תחקירים למהדורת "השבוע", יצרה סדרות בנושא חינוך, שוק העבודה ועוד, וכן הגישה את תוכנית הבוקר. בעבר היא השתלבה בתוכנית "פנים אמיתיות" עם אמנון לוי ששודרה בערוץ 10. 
"עושים שינוי" בהנחיית טליה קינן-פלד צילום: ערוץ 10