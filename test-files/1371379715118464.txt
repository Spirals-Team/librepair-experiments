מורסי בהודעה דרמטית: מצרים מנתקת את כל קשריה עם סוריה
הנשיא המצרי הודיע כי החליט לנתק את כל יחסיה של ארצו עם מדינתו של אסד. הוא הודיע כי השגרירות הסורית בקהיר תיסגר וכי שגריר מצרים ישוב מדמשק. בנוסף הוא קרא לקהילה הבינלאומית להכריז על שטח ללא טיסה בשמי סוריה. הנשיא המצרי השמיע גם דברים חמורים כלפי חיזבאללה: "אנו מתייצבים נגד התוקפנות של אנשי חיזבאללה כלפי אזרחי סוריה. על הארגון לעזוב את סוריה מידית" הסר דיווח מפייסבוק מצרים יוצאת נגד סוריה ואסד. נשיא מצרים מוחמד מורסי הודיע הערב (שבת) כי החליט לנתק את כל היחסים עם סוריה בשל התנהלותו של משטר אסד. מורסי גם השמיע ביקורת כלפי התערבותו של ארגון חיזבאללה בעימות הסורי.

"החלטנו היום לנתק לחלוטין את היחסים עם סוריה והמשטר הסורי הנוכחי", אמר מורסי. לדבריו, שגרירות סוריה בקהיר תיסגר ושגריר מצרים בדמשק ישוב לארצו בימים הקרובים. בנוסף, הנשיא המצרי קרא לקהילה הבינלאומית להכריז על שטח ללא טיסה מעל שמי סוריה.