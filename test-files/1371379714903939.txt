קווינס: מארי וברדיך עלו לרבע הגמר
הטניסאי הבריטי אנדי מארי (2 בעולם) העפיל הערב (ה') בקלות לרבע גמר טורניר הדשא בקווינס, לאחר שהביס 2:6 ו-2:6 את מרקו מאטוסביץ' האוסטרלי. גם חואן מרטין דל פוטרו (8 בעולם) לא התקשה בדרך לשמונת האחרונים והביס את דן אוואנס הבריטי 0:6, 3:6.  
  

עוד ב-ynet ספורט: איתי שכטר נרגש לחזור להפועל ת"א טוני פארקר כשיר למשחקיה של סן אנטוניו חריסטופי שוב על הכוונת של מכבי חיפה 

  
תומאס ברדיך הצ'כי, המדורג שישי בעולם, גבר 3:6, 4:6 על הסלובקי גרגה זמיליה. ג'ו ווילפריד צונגה (7 בעולם) נזקק לשלוש מערכות כדי לגבור על איגור סייסלינג ההולנדי 5:7, 7:5, 3:6 בסיבוב השני ועלה לשמינית הגמר.  
  

מחכה כבר לאתגר הבא. אנדי מארי (צילום: רויטרס) 
  
האוסטרלי הוותיק לייטון יואיט, שבעבר תפס את המקום הראשון בדירוג העולמי (כיום במקום ה-82), גבר 7:5, 3:6, 4:6 על האמריקני סם קווירי, המדורג 19 בעולם. 
  
בנג'מין בקר מגרמניה, המדורג 105 בעולם, הדיח את האוקראיני המדורג 24, אלכסנדר דולגופולוב. דניס קודלה (112, ארצות הברית) ניצח את קני דה-שפר מצרפת 3:6, 1:6 בדרך לרבע הגמר. מארין צ'יליץ' (12 בעולם) מקרואטיה עלה לרבע הגמר לאחר שניצח 6:4, 5:7, 5:7 את הספרדי פליסיאנו לופס (39 בעולם). 
  

גם הוא השיג ניצחון. תומאס ברדיך (צילום: רויטרס) 
  טורניר האלה, גרמניה 
המדורג 11 בעולם והשלישי בטורניר, הגרמני טומי האס, עלה לרבע הגמר לאחר שניצח 6:7, 4:7, את הלטבי ארנסטס גולביס (38 בעולם). הגרמני 
פלוריאן מאייר (33 בעולם), ניצח 2:6, 3:6 את לאונרדו מאייר מארגנטינה. 
  
רישאר גאסקה מצרפת (9 בעולם) ניצח 3:6, 1:6 את האוסטרי יורגן מלצר. הגרמני המדורג 18 בעולם, פיליפ קולשרייבר, ניצח 4:6, 3:6 את בן ארצו טוביאס קמקה (68 בעולם).