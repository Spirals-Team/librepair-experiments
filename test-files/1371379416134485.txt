נענע10 - לאן לצאת השבוע? למופע של ברברה סטרייסנד - תרבות ובידור
המלכה האם נוחתת בישראל, שלומי שבת בקיסריה ופסטיבל רוק ענק בהרצליה. צוות "GoingOut" עם כל האירועים השווים שמחכים לכם השבוע הסר דיווח מפייסבוק פרסומת יום ראשון 16.6: אדם גורליצקי בהופעה לרגל השקת אלבום הבכורה. את אדם גורליצקי אתם מכירים מהסינגל "תמיד חוזר אלייך" שהוציא לאחרונה לרדיו והפך מיד לשיר המושמע ביותר בתחנות רדיו רבות. הרבה לפני שהתחיל בקריירת הסולו, גורליצקי שימש כקלידן של עברי לידר וניגן לצד אמנים נוספים מהמובילים בארץ, כמו עמיר בניון ועידן רייכל, ואף יצא לסיבוב הופעות בינלאומי כקלידן של הצמד הבריטי "מטאפיקס". אדם גורליצקי בהופעה חגיגית בזאפה תל אביב . מחיר כניסה: 70-80 שקלים.

הג'ירפות בינשוף ברחובות. הג'ירפות משיקים את אלבומם הרביעי, "צריך לסגור הכל". הג'ירפות הן להקה די מוטרפת, אוונגרדית, שהלכה למחוזות שמעט להקות רוק ישראליות הלכו אליהם לפניה, עם שירים על סמים, נטיות מיניות ועוד, ועם מילים שנעות בין הנונסנס להזוי ועם מוסיקת רוק שיש בה נגיעות פסיכדליות והשפעות רבות ממוסיקת עולם. מחיר כניסה: 70 שקלים. מי שמפספס אותם ברחובות יכול להגיע ב- 20.06 לבארבי .

POOGIE BELL בהופעה באיזור . לראשונה בישראל, המתופף Poogie Bell, מהמתופפים המוכרים ביותר בתחום R&B, פאנק, סול וגם ג'ז, שניגן עם כמה מהשמות הגדולים ביותר - כמו John scofield, Luther Vandross, Chaka Kahn, David Bowie ועוד - יופיע יחד עם הרכב שכולל כמה כישרונות ישראלים מובילים. בל מוסיף כמויות נדיבות של נשמה וגרוב לכל קטע בו הוא משתתף. ההופעה מומלצת לכל אוהבי הקצב והנשמה! בל יופיע ביום א' באיזור וביום שלישי הוא יקיים כיתת אמן . מחיר כניסה: 100 שקלים. ניתן לרכוש כרטיס משולב למופע ולכיתת האומן ב-180 ₪.

יום שני 17.6: שלומי שבת בקיסריה . שלומי שבת, בעל הקול והנשמה מזהב, ממשיך לכבוש את קיסריה עם שירים ולהיטים מכל אורך הקריירה שלו כמו "בגלל הרוח", "לכל אחד יש", "אבא" ועוד. שבת החל את הקריירה שלו בסוף שנות ה-80' והפך לשם מוכר בזכות השילוב בין מוסיקה מזרחית לנגיעות סול ולקולו הנוגע. לעדנה מחודשת זכה שבת כשהוציא את "לכל אחד יש" עם ליאור נרקיס שהפך לאחד הלהיטים הגדולים ביותר של אותה שנה, ומאז לא ירד שבת ממרכז הבמה והעפיל אף לאמפי בקיסריה. מחיר כניסה: 220 ₪, נותרו מקומות אחרונים.

יום שלישי 18.6: להקת עלמא בהופעה בזאפה ירושלים , מארחים את ניצן חן רזאל. עלמא יוצרת עולם עשיר של מוסיקה וטקסטים יהודיים, מהמסורת היהודית ועד יונה וולך. המוסיקה שלהם שקטה ונוגעת, לא מתלהמת וצועקת. היא מלטפת את האוזן, אך לא מתחנפת. לאחר שהוציאו את אלבומם הראשון "מעל מה שאנחנו" פנו חברי הלהקה כל אחד לדרכו, אך האלבום זכה להצלחה שחברי הלהקה לא ציפו לו כלל ולפתע הייתה דרישה להופעותיהם. מאז חזרה הלהקה להופיע והוציאה אלבום חדש בשם "שער". מחיר כניסה: 80 שקלים.