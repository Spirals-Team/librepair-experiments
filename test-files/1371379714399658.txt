עטר למקורביו: "מצפה שיעזרו לי להצליח בחו"ל"
פגישה מכרעת לגבי עתידו של אלירן עטר במכבי ת"א, צפויה להתקיים ככל הנראה ביום שלישי בין נציגי השחקן והמנהל הספורטיבי ג'ורדי קרויף האמור להגיע היום לארץ. 
  
עוד ב-ynet ספורט הזעזוע הראשון בשורות מכבי ת"א איך היה? סיכום שלב הבתים ביורו - אולפן מיוחד פלאשבק מ-2006 / הקאמבק המפתיע של גמר ה-NBA 

   
עטר, שחזר מחופשה בחו"ל, מתעקש לעזוב את מכבי ולשחק בחו"ל בהתאם להבטחה שקיבל, לדבריו, מג'ורדי קרויף לפיו מכבי אינה מתכוונת לעמוד בדרכו. ריימס הצרפתית מעוניינת במלך השערים של הליגה הישראלית בשנה שעברה והציעה תמורתו הצעה משופרת של 1.7 מיליון דולר וכן 20 אחוז ממכירה עתידית.  
  

רוצה לעזוב. אלירן עטר (צילום: ראובן שוורץ) 
  
למקורביו אמר עטר: בארץ אני אשחק רק במכבי. אני אוהב את הקבוצה. אבל יש לי הצעה נפלאה לשחק בליגה טובה כמו צרפת ואני מצפה שמכבי יעזרו לי להצליח בחו"ל". 
  
גם עם ישראל זגורי שירד ליגה עם הפועל ר"ג ייפתח מו"מ והוא עשוי להצטרף למכבי. לגבי וינסנט אניימה שחזר לקבוצתו ליל, נראה כי הוא לא יחזור למכבי, קרויף אמר כי כבר סגר עם שוער אחר אשר שיחק בליגה הספרדית. שיחות יערכו גם החלוץ ברק יצחקי, שהושאל לאנורתוזיס הקפריסאית, וחזר מההשאלה. עדיין לא ברור אם יצחקי יישאר, חרף הצלחתו בקפריסין.