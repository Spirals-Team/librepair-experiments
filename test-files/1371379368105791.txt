הטכניון ואוניברסיטת ת"א הצטרפו לאתר האקדמי הפתוח הגדול בעולם - TechNation
הטכניון יציע את הקורס הראשון בפלטפורמת קורסורה שיתקיים בשפה הערבי; הקורסים בנושאים: ננו-טכנולוגיה וננו-חיישנים, היסטוריה של ירושלים, ארכיאולוגיה, ביולוגיה מולקולרית ובקרוב קיצור תולדות האנושות של יובל נח הררי     בעקבות האוניברסיטה העברית, גם הטכניון ואוניברסיטת תל אביב מודיעים כעת על הצטרפותם לפלפורמת קורסה (Coursera) , אתר הלימודים האקדמי הפתוח הגדול בעולם. 
בהודעה משותפת בנושא נמסר: "הקורס הראשון של הטכניון יוצע באנגלית ובערבית: ננו-טכנולוגיה וננו-חיישנים. המרצה הוא פרופ' חוסאם חאיק מהפקולטה להנדסה כימית. זהו הקורס הראשון בפלטפורמת קורסה בערבית. עד עתה היו באתר רק השפות האירפיות וסינית. 
ההיצע ההתחלתי של אוניברסיטת תל אביב יכלול קורסים באנגלית, ביניהם: עלייתה ונפילתה של ירושלים - יהודה תחת המשטר הביזנטי. מרצה: פרופסור עודד ליפשיץ, המכון לארכיאולוגיה במחלקה לארכיאולוגיה וללימודי המזרח התיכון. מה יודע הצמח (ועוד דברים שלא ידעתם על צמחים). מרצה: פרופסור דניאל צ'מוביץ', מנהל מרכז מאנה למדעי הצמח במחלקה לביולוגיה מולקולרית ואקולוגיית הצמח. עלייתו של המזרח התיכון המודרני. מרצה: פרופסור אשר ססר, עמית מחקר בכיר במרכז משה דיין ללימודי המזרח התיכון ואפריקה". האוניברסיטה העברית מציע בפלטפורמה קורסים שונים ובקרוב יפתח שם הקורס "קיצור תולדות האנושות" של יובל נח הררי. 
"זהו כבוד עבורי לעבוד עם שתיים מהאוניברסיטאות הטובות במולדתי, ולספק לסטודנטים גישה לחינוך מעולה, ללא תשלום", אמרה דפנה קולר, ממייסדי קורסרה. "אוניברסיטת תל אביב והטכניון יוכלו כעת להגיע לסטודנטים בישראל וברחבי העולם, ולהפיץ את הידע ואת המומחיות שלהן לאלפי אנשים נוספים". ​ 
הטכניון צילום: חגי פריד