לפגוש אנשים מהאינטרנט
כולם יודעים שבימינו קשה לפגוש אנשים.
אם בגילאי ילדות ונעורים וקצת אח"כ יש את בית הספר, הצבא ואולי גם האוניברסיטה
באיזשהו שלב האפשרויות להכיר אנשים ממש מצטמצמות
כל אחד כבר די מתקבע בחיים שלו
אנשים לפעמים נהיים ציניים וחשדניים וזו לא בדיוק האוירה להכיר אנשים חדשים.
הרבה מהעבודות והסידורים מתבצעים באינטרנט
כך שלא צריך כל-כך הרבה לצאת מהבית ולהשקיע.
לא צריך "לבזבז" זמן על אנשים
כי הכל יכול להעשות בלחיצת כפתור.
הבעיה היא שאי אפשר ללטש את המיומנויות החברתיות
אפשר להשקיע וכן להתאמץ לפעול מחוץ לאינטרנט
אבל הפיתוי הוא די גדול.
הבעיה במעבר בין עולם האינטרנט לעולם האמיתי היא,
שהרבה פעמים האינטרנט מאפשר לצייר תמונה דמיונית של מה שאתה רוצה
ואין כל-כך קשר למציאות.
לדעתי המציאות והשאיפות של בנאדם צריכים ללכת בד בבד,
שיהיה ביניהם יחסי גומלין - כאשר השאיפות מתבססות על המציאות, מזינות אותה,
המציאות משתנה ושאיפות חדשות נוצרות.
המציאות מזינה את השאיפות והשאיפות מזינות את המציאות.
ככה:
מציאות -> שאיפות -> מציאות -> שאיפות
ובאינטרנט יש מצב אחר, זמן רב אין יחסי גומלין בין המציאות לשאיפות.
מציאות -> שאיפות -> שאיפות -> שאיפות -> מציאות.
כל הזמן שעובר מאז שמכירים מישהו במחשב ועד שחווים את הקשר איתו במציאות, הוא זמן של שאיפות,
ואז כשמגיעים למציאות - הרבה פעמים הפער גדול מדי, השאיפות כבר לא יכולים להזין את המציאות הזאת...
השאיפות נבנות על השאיפות הקודמות, ולא על המציאות.
נבנית תמונה בראש של מישהו שהוא בעצם רק מילים.
לא שומעים את הטון שלו בדר"כ,
לא רואים איך הוא מתייחס לאנשים אחרים
לא יודעים אילו הרגלים יש לו
ולכן נוח לצייר תמונה מאוד ורודה.
תמונה של מה שבדיוק הכי נוח לנו להאמין.
אין בעצם שום התמודדות, אין שום ליטוש של הכישורים החברתיים,
ואין באמת שום השקעה, ויתור או כל אחד מהדברים שבונים קשר במציאות.