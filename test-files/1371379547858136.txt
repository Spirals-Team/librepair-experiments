עובדי מפעלי ים המלח מאיימים בעיצומים: דורשים חלק ברווחים - קריירה
מועצת העובדים בראשות ארמונד לנקרי תתכנס מחר (ד') כדי לקבל החלטה על הצעדים שיינקטו   (4) הדפס   עובדי מפעלי ים המלח, מקבוצת close כיל נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני כיל , מאיימים לפתוח בעיצומים בדרישה שהנהלת החברה תשתף אותם ברווחים , באמצעות מענק חד פעמי של עשרות אלפי שקלים לעובד. מועצת העובדים בראשות ארמונד לנקרי תתכנס מחר (ד') כדי לקבל החלטה על הצעדים שיינקטו. בחברת ים המלח קיימת הכרזה על סכסוך עבודה על ידי ההסתדרות במרחב הנגב, מזה חצי שנה. 
לדברי לנקרי, לפני כעשרה ימים הציגה הנהלת מפעלי ים המלח את תוכנית ההטבות תלויות הרווחים שתינתן לעובדים, אך לטענתם הסיכויים לקבלת הטבות הם אפסיים: התמריץ יינתן לעובדים רק אם כיל תרוויח מעל 4 מיליארד דולר (רווח נקי) בשנים 2012 עד 2015, כאשר בשנת 2011 הציגה החברה רווח נקי בסך 1.5 מיליארד דולר וב-2012 - רווח נקי בסך 1.3 מיליארד דולר. 
עוד אומר לנקרי, כי לפי הנוסחה שקבעה הנהלת כיל להטבות לעובדים, לרווחים שבין 4.5-4 מיליארד דולר בשלוש שנים, יקבלו העובדים סכום הנע בין 0 ל-2,700 דולר; על רווחים שבין 4.5 ל-5.5 מיליארד דולר יקבל כל עובד סכום הנע בין 2.700 ל- 4,050 דולר, בעוד שעל סכום שמכל 5.5 מיליארד דולר, התמריץ יהיה בסך 4,050 דולר בלבד. 
"מכאן, שבמידה והחברה תגיע לרווח נקי של 5.5 מיליארד דולר, האופציות של המנכ"ל יהיו שוות כ-20 מיליון שקל, לעומת 4.050 דולר שיקבל כל עובד", אומר לנקרי. 
מפעלי ים המלח צילום: אמיל סלמן בתגובה, מסרה הנהלת כיל: "תוכנית התגמול היא ביטוי לתפיסה שכל אחד מעובדי כיל ממלא תפקיד חשוב במימוש החזון של החברה ופעולותיה. כל עובד הוא שותף מלא בהצלחת החברה. כיל היא החברה המובילה בישראל בתגמול ושיתוף עובדיה. תוכנית התגמול מתווספת לבונוסים והטבות שנתיות שמקבלים עובדי חברות כיל בישראל, בהיקפים של עשרות אלפי שקלים בשנה לעובד, מעבר לשכר עצמו. מלבד עובדי מפעלי ים המלח, כל יתר ועדי העובדים בכיל קיבלו את התוכנית בברכה".