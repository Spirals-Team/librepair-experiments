נתניהו: אין אשליות, בכל מקרה חמינאי קובע - חדשות
האם בחירתו של חסן רוחאני  מסמנת שינוי או שהיא תהווה רק המשך למדיניות האיראנית המוכרת?  ראש הממשלה בנימין נתניהו התריע בפתח ישיבת הממשלה: "איננו משלים את עצמנו. אסור לקהילה הבינלאומית להתפתות למשאלות לב, וצריך לזכור שבכל מקרה שליט איראן, עלי חמינאי , הוא זה שקובע את מדיניות הגרעין". 

  
נשיא חדש באיראן - דיווחים נוספים בחדשות ynet: 
אובמה וכן לדיאלוג, אך חושש מתרגיל של חמינאי 
"המשטר הציוני - שטן". הפנינים של חסן רוחאני 
ארה"ב: "למרות ההפחדה, האיראנים הפגינו אומץ" 
  
נתניהו הוסיף: "צריך לזכור ששליט איראן מלכתחילה פסל מועמדים שלא התאימו להשקפותיו הקיצונית, ומתוך אלו שאיפשר את מועמדותם נבחר מי שנתפס כמועמד הפחות מזוהה עם המשטר. אך הוא עדיין מדובר במי שמכנה את מדינת ישראל כ'שטן הציוני הגדול'". ראש הממשלה הזהיר כי "תוכנית הגרעין האיראנית נשארה האיום הגדול ביותר על שלום העולם. הדבר היחיד שהביא להקפאה זמנית של תוכנית הגרעין באיראן, היה החשש שלה מפעולה תקיפה נגדה ב-2003". 
  
גם השרים התייחסו לניצחון הרפורמיסטים באיראן. שר התיירות עוזי לנדאו הזהיר: "זה שמביאים לשם כרגע איש שנראה ונחשב מתון יותר, רק יקשה לשכנע את הציבור בעולם על טיבה האמיתי של איראן". הוא הציע "לעשות כל דבר כדי שבמעטה המתינות הזה לא תמשיך איראן לדהור לכיוון הפצצה. אני רוצה לקוות שלא יהיו פתיים במערב המאמינים לכל דבר שייתלו בתוצאות האלה כדי להוריד את הרגל מהגז". 
  צילום: אלי מנדלבאום
סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: נתניהו. "אין אשליות" 
  
רוחאני. נבחר (צילום: AFP) 
חמינאי. הקובע (צילום: FP PHOTO / HO / KHAMENEI.IR) סגור שליחה לחבר  כתובת דוא''ל של החבר  שמך  כתובת הדוא''ל שלך  נושא  הקלידו את הקוד המוצג תמונה חדשה 
הסרטון נשלח לחברך סגור הטמעת הסרטון באתר שלך  קוד להטמעה: באיראן חגגו הרפורמיסטים את ניצחונם 

השר להגנת הסביבה עמיר פרץ דווקא הביע אופטימיות נוכח "האווירה שהוכיחה שהעם האיראני אופטימי והיה רוצה הידברות. לכן אנחנו מאוד מקווים שהנשיא החדש יצליח לייצר קונסטלציה שבה תתחיל הידברות". 
  "העתק של חתאמי" 
כמאל פנחסי, יו"ר עמותת איראן ישראל ועורך העיתון שהיאד, הסביר בדיון באולפן ynet כי רוחאני הוא "העתק מדויק של מוחמד חתאמי", נשיא איראן החמישי (2005-1997). לדבריו, "זוכרים את הנאומים המרגשים שלו באו"ם אבל באותה תקופה הגרעין האיראני התקדם מתחת לשטיח הפרסי". 
  
פרשננו רון בן ישי הסביר כי בעוד מחמוד אחמדינג'אד, הנשיא היוצא, היה זה שקבע את סדר העדיפויות במדינה, הנשיא העליון חמינאי עמד ועדיין עומד מאחורי המדיניות הכוללת של איראן. לדבריו, ב-2003 עשו האיראנים "את תרגיל עיצוב תוכנית הנשק, שבו היה מעורב גם רוחאני. ברגע שהם ראו שהאמריקנים שוקעים בביצה העיראקית, הם המשיכו עם הסיפור. אני חושש מאוד שהוא הולך לעשות את אותו דבר". בן ישי הזכיר פרשנים שסבורים שמדובר "בספין של חמינאי, כמו ב-2009, אז אמר שכולם יהיו מרוצים ואנחנו נמשיך בשלנו". 

   
אך ח"כ שאול מופז, שר הביטחון לשעבר, סבור ש"קשה מאוד לעשות ספין כזה", ולדידו "התוצאה אמיתית. האזרחים האיראנים מחכים לשינוי והמאמצים שלו יהיו בשנים הראשונות בתוך איראן". 

  


בן ישי חלק על דבריו בטענה כי "הסכנה המרכזית כרגע היא שהמערב לא ימשיך בסנקציות, או יקל בהן כמחווה לרוחאני. דבר שני יש חשש שמתוכננת חבילת סנקציות נוספת שארה"ב מובילה אם לא יהיה שינוי בזמן הקרוב". 

   
מופז הזהיר מפני מצב שבו רוחאני ייענה לבקשת המערב וייוועד עמו, "ולכן ישראל צריכה לעמוד על המשמר כפליים. אני חושב שהוא יהיה מוכן ללכת יותר לקראת המערב אבל לא יעצור את תוכנית הגרעין". 
  
Read this article in English