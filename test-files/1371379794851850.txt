המנכ"ל החדש של מזרחי טפחות: אלדד פרשר
פרשר, שמשמש זה כ-9 שנים כמנהל החטיבה הפיננסית של הבנק, צפוי להחליף בתפקיד את אלי יונס; עבד בעבר באגף החשב הכללי במשרד האוצר; המינוי יובא לאישור הדירקטוריון ביום שני - 
ועדת האיתור לתפקיד מנכ"ל מזרחי טפחות בראשות יו"ר הבנק משה וידמן ממליצה למנות לתפקיד את אלדד פרשר, כך נודע ל"כלכליסט". מינויו של פרשר צפוי לעלות כבר מחרתיים (ב') לאישור הדירקטוריון. 
  קראו עוד בכלכליסט: מזרחי טפחות: עלייה של 12% ברווח הנקי ברבעון הראשון ל-280 מיליון שקל משה וידמן בראש ועדת איתור המנכ"ל החדש למזרחי טפחות מנכ"ל מזרחי טפחות יפרוש מתפקידו בפועל בתוך חודשים 
  
פרשר (49), שמשמש זה כ-9 שנים כמנהל החטיבה הפיננסית של הבנק, צפוי להחליף בתפקיד את אלי יונס שהודיע לפני כחודשיים שלא יחדש את חוזהו בבנק. 

  
פרשר, עבד בעבר באגף החשב הכללי במשרד האוצר, שם היה כפוף ליונס שכיהן בתפקיד החשב הכללי בשנים -1989-1993. עם פרישתו ממשרד האוצר ב-2004, מונה פרשר לתפקיד מנהל החטיבה הפיננסית בבנק. 

  
  אלדד פרשר צילום: עמית שעל 
  
שתי משפחות בעלי השליטה בבנק זכו לייצוג בוועדת האיתור, כשנוסף על וידמן, נציג משפחת עופר בדירקטוריון, כוללת הוועדה את מוזי ורטהיים, שהוא נציגו של מוזי ורטהיים. את הרכב הוועדה השלים הדירקטור החיצוני אבי זיגלמן. 
  
  מה דעתך על מניית מזרחי טפחות:           קנייה חזקה קנייה המתן מכירה מכירה חזקה לדף מניית מזרחי טפחות 

  
כאמור, באפריל האחרון הודיע יונס לדירקטוריון הבנק כי החליט שלא להאריך את הסכם העסקתו המסתיים בעוד כשנה . במועד זה אמנם יסתיימו באופן רשמי יחסי העובד־מעביד בין המנכ"ל לבנק, אך לפי הסכם העסקתו. זכאי יונס לתקופת הודעה מוקדמת בת ארבעה חודשים שבהם ייהנה משכר מלא ומתנאים נלווים. בנוסף, במהלך תשע השנים האחרונות כמנכ"ל צבר יונס ימי חופשה רבים. לכן, ניצול ימי החופשה במלואם ותקופת ההודעה המוקדמת יאפשרו ליונס לפרוש בפועל כבר בתוך שבועות אחדים. 

  
בהנחה שדירקטוריון הבנק יאשר את מינויו של פרשר, מועמדתו תוגש לאישור בנק ישראל. 
  
לא התקבלה תגובה מטעם מזרחי טפחות. 

  
  

  
רוצים לדעת איזו מניה עדיפה? כנסו למנוע השוואת המניות של כלכליסט