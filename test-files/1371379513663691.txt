דירקטוריון מזרחי טפחות ידון ביום שני במינוי מחליף לאלי יונס - שוק ההון
המועמדים בהם הוועדה התמקדה הם המועמד הפנימי אלדד פרשר, ראש החטיבה הפיננסית בבנק מזרחי טפחות, והמועמד החיצוני שמעון גל ראש החטיבה העסקית בבנק הפועלים   (4)   דירקטוריון בנק close מזרחי טפחות נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני מזרחי טפחות יתכנס ביום שני הקרוב על מנת לקבל סקירה מוועדת האיתור שמונתה על מנת להמליץ על מועמד לתפקיד מנכ"ל מזרחי טפחות. ביום חמישי האחרון הפיצה הוועדה חומר מסכם לקראת ישיבת הדירקטוריון שתחליט על זהות המנכ"ל הבא של הבנק. 
על פי גורמים הבקיאים בעבודת הוועדה, שני מועמדים בהם הוועדה התמקדה הם המועמד הפנימי אלדד פרשר, ראש החטיבה הפיננסית בבנק מזרחי טפחות, והמועמד החיצוני שמעון גל ראש החטיבה העסקית בבנק הפועלים. 
במערכת הבנקאית נשמעו שמועות לפיהן ועדת האיתור תומכת במינויו של פרשר, אך גורמים בדירקטוריון הבנק סירבו לאשר או להכחיש זאת. 
אלי יונס צילום: אבשלום שושני כזכור ועדת האיתור מונתה בעקבות הודעת מנכ"ל מזרחי טפחות מכהן, אלי יונס, כי ברצונו לסיים את תפקידו בתום החוזה הנוכחי - ב-1 באפראיל 2014. בפועל צפוי יונס לנצל ימי חופשה שנצברו לזכותו לאורך 9 שנות עבודתו בבנק ולסיים את תפקידו בפועל כבר בתום חודשיים. 
דירקטור בבנק ציין בשיחה עם TheMarker כי למרות ניסיונות בנושא, לא הצליחו לשכנע את יונס להמשיך בתפקידו. לדבריו, הדירקטוריון התקשה לשכנע את יונס להמשיך בתפקידו בין היתר לאור התהדקות הרגולציה הבנקאית המגבילה יוזמות ומהלכים של הנהלות הבנקים וכן בשל תיקון 20 לחוק החברות שצפוי היה להקשות על הליך אישור תנאי שכר מפנקים, כמו אלו שיונס הורגל אליהם בשנות עבודתו בבנק שהסתכמו בכ-250 מיליון שקל, לפני מס.