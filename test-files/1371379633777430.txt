ארה"ב: מדד המחירים ליצרן עלה; סנטימנט הצרכנים בנסיגה
מדד המחירים ליצרן בארה"ב עלה בחודש מאי בשיעור של 0.5%, העלייה הראשונה מזה שלושה חודשים, ומעל לצפי, שעמד על עלייה של 0.1%. זאת, לאור מחירים גבוהים יותר של דלק, ביצים ומשאיות.
להוציא מזון ואנרגיה, מדד הליבה עלה ב-0.1%. מחירי האנרגיה טיפסו בשיעור של 1.3% ומחירי המזון ב-0.6%. במהלך כל 12 החודשים האחרונים טיפסו המחירים ב-1.7%, לעוצת 0.6% כפי שנמדד באפריל.
עוד התפרסמו היום נתוני התפוקה התעשייתית, אשר נותרה בחודש מאי ללא שינוי, לעומת הצפי לעלייה של 0.2% במדד. זאת, לאחר ירידה בשיעור של 0.5% בחודש אפריל.

לבסוף פורסם היום מדד סנטימנט הצרכנים של אוניברסיטת מישיגן, אשר הציג קריאה של 82.7 נקודות לחודש יוני, לעומת הצפי שהמדד ישאר יציב, על 84.5 נקודות, מה שהיווה את הרמה הגבוהה ביותר מאז 2007.