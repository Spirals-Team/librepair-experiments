שיר בחזרה עם הפליינג בייבי. צפו - וואלה! חדשות
הפליינג בייבי (The Flying Baby), הסופר-גרופ של גבע אלון , גדי אלטמן (בוטן מתוק בקרקס, "דה וויס") ואיסר טננבאום (רוקפור), יעלה לשני מופעי איחוד, ב-5 וב-6 ביוני במועדון הבארבי בתל אביב, לרגל ההוצאה המחודשת של האלבום "Inner World" משנת 2002. לכבוד ההוצאה המחודשת וההופעות, ההרכב מבצע בחזרה את "Mercy's Gone" מתוך האלבום.
הפליינג בייבי הוקמה ב-1999 על ידי אלון, אלטמן, רשף שחר ושחם אוחנה. הלהקה הוציאה שני אלבומים, על קו התפר שבין רוק-אמריקנה, פסיכדליה וגראנג', וזכתה להצלחה גדולה כהרכב הופעות. האלבום "Inner World" הוקלט בשנת 2000 ויצא באופן רשמי ב-2002 בצורה עצמאית ובהפצה מוגבלת. לרגל הוצאתו המחודשת ינגנו חברי הלהקה ביחד לראשונה מזה חמש שנים. להוצאה המחודשת של האלבום יצורף דיסק בונוס ובו תשעה קטעים נדירים שלא ראו אור מעולם.
מה חשבתם על הביצוע? ספרו לנו בפייסבוק