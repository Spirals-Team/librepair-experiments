"המשטר הציוני - שטן". הפנינים של חסן רוחאני
חסן רוחאני גבר בפער ניכר על כל חמשת המועמדים השמרנים ו הוכרז אמש (יום שבת) לנשיא איראן . רוחאני בן ה-64 הוא ד"ר למשפטים וכיהן בעבר בתפקיד היועץ לביטחון לאומי ובתפקיד ראש צוות המשא ומתן לשיחות הגרעין עם המערב. עד השבועיים האחרונים לא ממש הכרנו את איש הדת המתון, אבל מעתה הוא הופך להיות הפה והפנים של איראן בפני העולם - במקומו של מחמוד אחמדינג'אד . מה חושב רוחאני על תוכנית הגרעין ועל ישראל ? התשובה בהמשך.    
  
חסן רוחאני הוא נשיא איראן הבא - כותרות אחרונות: 
הפתעה באיראן: חסן רוחאני המתון נבחר לנשיא 
"השייח הדיפלומט". הכירו את נשיא איראן החדש 
ישראל מגיבה: איראן תישפט על הגרעין והטרור 
  צילום: רויטרס
  שר הפנים הודיע: רוחאני הוא נשיא איראן הבא 
צילום: רויטרס
  תומכי רוחאני חוגגים ברחובות איראן 
על איראן 

בעימות טלוויזיוני שנערך בין ששת המועמדים לנשיאות אמר רוחאני כי "שמירה על הצדק ברחבי המדינה וזכויות אזרחיות" הם נושאים שיתמקד בהם אם ייבחר. תוצאות הבחירות לנשיאות איראן 2013 חסן רוחאני 50.71% מוחמד קליבאף 16.55% סעיד ג'לילי 11.36% מוחסין רזאי 10.58% עלי אכבר ולאיתי 6.18% מוחמד גרזי 1.21% הוא קרא ל"רציונליות ומתינות" במדיניות והזהיר מפני גישה חסרת פשרות. 


  "מה שאני באמת רוצה זה להשיב את המתינות למדינה. זו המשאלה היחידה שלי. הקיצוניות מכאיבה לי ביותר. סבלנו יותר מדי מכות כתוצאה מקיצוניות". 

  
"במהלך השנים האחרונות חווינו עלייה בבעיות חברתיות. אני מאמין שהדרך היחידה לפתור את הבעיות האלה היא ביזור. הבעיה שלנו לא תיפתר כל זמן שרק הממשלה אחראית על העניינים התרבותיים שלנו". 
  

מייק-אפ נשיאותי. רוחאני 

  על תוכנית הגרעין 

"אתם צריכים לדעת שהסוגיה הגרעינית והסנקציות גם יבואו לידי פתרון והשגשוג הכלכלי יגיע". 

  "אני אומר שזה טוב שהצנטריפוגות פועלות, אבל זה גם חשוב שהמדינה תתפקד וגלגלי התעשייה ינועו". 

  
"לאיראן אין דבר להסתיר. עם זאת, כדי להתקדם בהסדרת תיק הגרעין האיראני, אנו צריכים להגיע לקונצנזוס לאומי ולהתקרבות ולהבנה ברמה הבינלאומית. זה יוכל לקרות רק דרך דיאלוג". 
  
"לא נרשה ששמונה השנים האחרונות יימשכו. הם הביאו את הסנקציות על המדינה. ובכל זאת, הם גאים בזה. אני אדחוף למדיניות של פיוס ושלום. אנחנו גם נתפייס עם העולם". 
  

"אם יש רצון טוב אז אפשר לרפא את היחסים בין המדינות". אובמה (צילום: פיט סוזה, הבית הלבן) 

  על מדיניות החוץ האיראנית 

"היחסים בין איראן לבין ארצות הברית הם שאלה מורכבת וקשה. הפצע כרוני וקשה לריפוי. עם זאת, אין הדבר בלתי אפשרי אם יש רצון טוב וכבוד הדדי בין שתי המדינות". 
  "נראה שקיצונים בשני הצדדים נחושים לשמור מצב של עוינות ושנאה בין שתי המדינות, אבל ההגיון אומר שצריך להיות שינוי בכיוון כדי לפתוח דף חדש בקשר הבלתי יציב הזה ולצמצם את מצב העוינות וחוסר האמון בין שתי המדינות". 

  
"לדעתי, כדי להגיע לפתרון צודק (בסוריה) שמקובל על כל הצדדים, איראן יכולה למלא תפקיד של מתווך בין ממשלת סוריה לבין האופוזיציה שפועלת קשות כדי להשיג דמוקרטיה וממשל טוב". 
  

"הגרעין חשוב, אבל גם כלכלה מתפקדת". תומכי רוחאני חוגגים ברחובות טהרן (צילום: EPA) 

  על ישראל 

בשנה שעברה אמר רוחאני כי אסור להשאיר את סוריה מוחלשת מול "המשטר הציוני השטני שדג במים עכורים". 
  על ארה"ב 

"ההרס של אתרים קדושים וההרג של צעירים מכוחות הביטחון לא מעניינים את הכוחות האמריקנים. 
הבעיה העיקרית שעימה מתמודדת עיראק היא הנוכחות של כוחות זזרים כובשים שהניעו את העיראקים לפנות לאלימות". 
  
רוחאני, ד"ר למשפטים בן 64, קיבל בשבוע החולף רוח גבית מתנועת הרפורמיסטים ומשני נשיאים לשעבר. בבחירות שנערכו ביום שישי הוא קיבל 50.68 אחוזים מהקולות (כ-18.6 מיליון קולות), וגבר בפער ניכר על חמשת המועמדים האחרים בבחירות, כולם שמרנים ובהם יקירו של המנהיג הרוחני העליון עלי חמינאי , סעיד ג'לילי . 
בשל העובדה שרוחאני קיבל יותר מ-50 אחוזים מהקולות אין צורך בסיבוב שני. אחרי ההודעה על ניצחונו אמר רוחאני לטלוויזיה הממלכתית של איראן כי הוא "מצדיע לניצחון של המתינות על הקיצוניות. זהו ניצחון של האינטליגנציה, של המתינות ושל הקדמה על פני הקיצוניות". 
  
בבחירות לנשיאות איראן הצביעו 72.7 אחוזים מבעלי זכות הבחירה במדינה. מדובר בירידה משמעותית בהשוואה לבחירות ב-2009, שבעקבותיהן יצאו המונים לרחובות בטענה לזיוף התוצאות. שעה קלה אחרי פרסום התוצאות מיהר חמינאי לפרסם ברכה צוננת לנשיא הנבחר: "אני מברך את העם שבחר את הנשיא. כולם צריכים לעזור לו ולממשלתו".