עיריית ר"ג איימה לפרוץ לדירה בשל קנס של 70 ש' ותשלם 50 אלף פיצוי - דין וחשבון
בפירוט החיוב נכתב כי החייבת היא חברת עמית והעבירה היא משנת 1999, אז היה משה שכיר של חברת עמית, אך טען כי מעולם לא נהג ברכב שמספרו הופיע באותו דו"ח   (24)   עיריית רמת גן פתחה בהליכי גבייה נגד תושב העיר בגין חוב בסכום של כ-600 שקל בשל קנס חנייה שהוטל על חברה בה היה שכיר בשנת 1999. התושב בתגובה הגיש עתירה מנהלית כנגד העירייה ועורך דינה אברהם סנדרוביץ. שופטת בית המשפט המחוזי בתל אביב, מיכל אגמון-גונן קיבלה את העתירה וחייבה את העירייה ואת משרד עו"ד סנדרוביץ שביצע את ההליכים בהוצאות בסכום של 25 אלף שקל כל אחד. 
הסיפור התרחש לפני מספר חודשים כשהגיעו מעקלים לביתו של גיל משה והדביקו על דלתו הודעה על ביצוע פעולה בכוח. בהודעה נאמר כי אם לא ישולם מיד חוב בסך 647.28 שקל בצירוף הוצאות גבייה כפי שיהיו בעת התשלום, תתבקש הרשאה לפריצה. 
צילום: ניר כפרי עוד נאמר במודגש: "צו פריצה יופעל נגדך ללא הודעה נוספת". וכן נאמר כי אם החוב שולם יש להודיע על כך למשרד עוה"ד סנדרוביץ". בפירוט החיוב נכתב כי החייבת היא חברת עמית והעבירה היא משנת 1999, הקנס המקורי עמד על 70 שקל. אז היה משה שכיר של חברת עמית, אך טען כי מעולם לא נהג ברכב שמספרו הופיע באותו דו"ח. 
משה פנה כבר ביום המחרת לעו"ד ששלח מכתב הסבר לעירייה ובו ביקש להודיע לו לאלתר ולא יאוחר משלושה ימים מיום קבלת המכתב, על הפסקת כל פעולת גבייה. כן הוא ציין במפורש כי אם לא תעשה כן העירייה, יגיש כנגדה עתירה מנהלית, אולם מכתב זה לא נענה על ידי העירייה וכאשר התקשר משה לעירייה אמרו לו הנציגים כי הם לא מבטיחים כי הליכי הגבייה יעוכבו עד לתום הבירור. 
לאחר שלא קיבל מענה, הגיש משה עתירה מנהלית במסגרתה ביקש גם צו ביניים בו ביקש מבית המשפט שיורה לעירייה להפסיק את פעולות הגבייה וכן שיורה למשרד סנדרוביץ להפסיק את הפעולות שהוא עושה מכוח פקודת המיסים, לרבות פעולות בדירתו. 
בדיון בבית המשפט טענה העירייה כי היה על העותר להמתין 45 ימים לתגובתה וכי היה עליו לשלם תחת מחאה. השופטת לא קיבלה את הטענה "מוטב היה לה לעירייה שלא להעלות דברים אלו על הכתב. משאירים לאדם הודעה כי אם לא ישלם יפרצו לביתו והוא אמור לחכות 45 ימים בהם עלולים לפרוץ לביתו ולהמתין לתשובת העירייה?! אזרח המכבד את החוק ומקבל מכתב ממשרד עורכי דין לפיו יפרצו לדירתו אינו יכול להמתין ולו יום אחד בטרם יפנה. העירייה יכולה הייתה לעכב את הליכי הגבייה, להודיע על העותר כי עד לבירור העניין לא יפרצו לביתו ואז יכולה היתה לבדוק את העניין או להגיב תוך 45 יום כנדרש. אולם לא ניתן מחד, לאיים על האזרח בפריצה לביתו ומאידך לטעון שעליו להמתין 45 יום".