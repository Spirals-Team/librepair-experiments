זיסר בביהמ"ש: יש לנו עסקים עם הפועלים כבר שנים - והם רק הרוויחו - שוק ההון
"רצינו למכור מניות בשביל להחזיר הלוואה של 50 מיליון יורו אבל הבנק לא נתן לנו. עד שהבנק אישר לנו למכור, המניה ירדה ל-30% מערכה   (10)   "אנחנו עושים עסקים עם בנק close פועלים נתוני המסחר המלצות אנליסטים הרשמה לנתונים בזמן אמת חדשות חברה הוסף לתיק אישי   לגרף ניתוח טכני הפועלים כבר 14 שנה במאות מיליוני יורו, והבנק ולא הפסיד כסף בגינם", אמר היום בעל השליטה בחברת אלביט הדמיה, מוטי זיסר, בעדות בבית המשפט בפני אולם ריק מאנשים. זיסר, שנראה כחוש ותשוש וידיו רעדו, נתן עדות בתיק בו בנק הפועלים מבקש לעקל את מניותיו בגין החוב של החברה הפרטית שבבעלותו, אירופה ישראל. "החברה ניהלה מערכת יחסים רגילה עם הבנק עד שהבנק החליט למשוך את השטיח", אמר זיסר. 
"כל הסיפור החל בשל חוב של 50 מיליון יורו לבנק. ניסינו למכור מניות בשביל לשלם את החוב אך הבנק לא הסכים שנמכור את המניות", סיפר זיסר. "היתה הדלפה לעיתון שהחברה אינה עומדת בתשלום ואז המניה התרסקה, ורק אז הבנק נזכר והרשה לנו למכור את המניות. כשכבר מכרנו אותן, המניות ירדו ל-30% מהערך שלהם, ולכן לא עמדנו בהחזר ההלוואה", הסביר זיסר לשופט. 
מוטי זיסר, היום בביהמ"ש. צילום: מוטי מילרוד עוד כתבות בנושא מי מקדם ומי תוקע את הסדר החוב של מוטי זיסר באלביט הדמיה 11.06.2013 | 08:54 אירופה ישראל חייבת לבנק הפועלים כמיליארד שקל, בגין הלוואות אותן לקחה החברה ב-2008. כנגד החוב של זיסר באירופה ישראל לבנק יש שעבוד על מניות אלביט הדמיה הציבורית (48.4%), שגם לה חוב לבנק, וכן ערבות אישית של זיסר. הפועלים פתח בהליך מינוי כונס נכסים למניות לאור החוב העצום ולאחר שאיבד את האמון בזיסר, לו ניתנו מספר הזדמנויות להחזיר חובותיו. אלביט הדמיה אינה מסוגלת לעמוד במלוא התחייבויותיה בהיקף של יותר מ-2.5 מיליארד שקל לבעלי האג"ח, והבנקים הפועלים ולאומי. 
"אירופה ישראל היא לא חברת אחזקות, אלא חברה פעילה. יש לה סגל משלה והיא הלב והנשמה של אלביט", אמר זיסר לשופט והוסיף כי המוסדיים ביקשו ממנו לנהל באופן אישי את חברת הפרויקטים באירופה. "מזרח אירופה זה לא כמו שאר העולם. זה עולם אחר עם כללים והתנהגות שונים. ב-15 שנה התמודדה החברה עם כמעט 40 פרויקטים שכולם נמכרו מ א' ועד ת'. בתקופה של השנתיים-שלוש האחרונות, כשהיה משבר ואי אפשר היה לעשות עסקים במזרח אירופה, החברה הצליחה לבצע עסקה של 100 קניונים שבדיקת הנאותות נערכה 125 יום. שום חברה אמריקאית לא היתה יכולה לעשות זאת. הנכסים נמכרו לבלקסטון לפני חצי שנה ב-1.4 מיליארד דולר". 
מוקדם יותר העיד פרופ' אמיר ברנע, שנתן חוות דעת מטעם החברה. "להערכתי אירופה ישראל היא לא סולבנטית", אמר ברנע. עו"ד גיורא ארדינסט, המייצג את בנק הפועלים, שאל את ברנע אם החברה מסוגלת לעמוד בתשלום הבא, של 92 מיליון שקל שאמורים להיות מועברים בסוף החודש. "כפי שאני מכיר את נתוני אלביט הדמיה אני לא חושב שהיא תוכל לשלם חוב כ-100 מיליון שקל עד לסוף החודשאם היא מסתמכת על הדיווידנד. לא ידוע לי על מקור אחר עליך יכולה להסתמך החברה". 
ברנע אמר עוד כי בקשת הפירוק תשפיע על שווי הבטוחה באופן משמעותי. הוא התייחס לניהול של זיסר ואמר כי "שווי החברה לפני מספר שנים היה מעל 5 מיליארד שקל, יכול להיות שגם אחרים היו יכולים לעשות את זה אבל האלמנט היזמי הוא קריטי, לי אין אותו, לחשוב מחוץ לקופסא. קרן יורק חושבת ככה. ישנה חשיבות לרציפות הניהול". 
"אירופה ישראל לא תשלם את הסכום שהיא חייבת כי נציגות מחזיקי איגרות החוב והנאמנים של אלביט הדמיה, בעזרתו הנדיבה של בנק הפועלים, עצרו לה את דמי הניהול", אמר זיסר בתשובה לשאלתו של עו"ד ארדינסט. 
זיסר פנה לשופט ואמר: "אני לא מבין את הלוגיקה לפיה פועל הבנק. ההסכם שחתמנו מולו ביולי קבע שהתשלום המהותי הראשון של 750 מיליון שקל יהיה רק ב 2018 ואחריו תשלום נוסף של 150 מיליון ב 2022 . הבנק רצה שנשביח את נכסי החברה ובתמורה רצה לקחת לנו 5% ממניות אלביט הדמיה כי הוא האמין שניתן יהיה להשביח את הנכסים. בסופו של יום התפשרנו על 3.6%, בנינו לוח תשלומים שבנוי על דמי הניהול שאמורים להתקבל מאלביט הדמיה. הבנק גם האמין וכתב בהסכם שהערך של החברה יהיה 3-2 מיליארד שקל . מה השתנה מאז למה פתאום הפרנו את ההסכם?" 
זיסר אמר עוד כי הבנק שם לחברה רגליים. "הבנק היה צריך להיות הראשון שיכבד את ההסכם שנחתם ולרצות שאני אנהל את החברה", אמר. לשאלת השופט האם החברה תוכל לשלם את 70 מיליון שקל לבנק ב-30 ביולי, אם הוא יחליט שלא לבוא להסדר, ענה זיסר שרק במקרה שהבנק יחזור לשולחן המו"מ. 
עשו לנו לייק לקבלת מיטב הכתבות והעדכונים ישירות לפייסבוק שלכם